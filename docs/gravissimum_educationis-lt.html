<HTML xmlns:v="urn:schemas-microsoft-com:vml" xmlns:o="urn:schemas-microsoft-com:office:office">

<BODY background="http://www.vatican.va/img/sfondo.jpg" text="#000000" alink="#000000" vlink="#000000" link="#663300" topmargin=0 marginwidth=1 marginheight=1 leftmargin="0"><A NAME="top"></a><div id="corpo" class="rounded">

<P align="center">
<FONT FACE="Times New Roman" size=3>
</FONT>
<FONT size=3>
<font color="#663300">PAULUS EPISCOPUS <br>
SERVUS SERVORUM DEI <br>
UNA CUM SACROSANCTI CONCILII PATRIBUS <br>
AD PERPETUAM REI MEMORIAM </font></P>
</FONT>
<FONT FACE="Times New Roman" size=3>
<p align="center"><font color="#663300">DECLARATIO DE EDUCATIONE CHRISTIANA <br>
</font>
</FONT>
<i><b>
<FONT size=4 color="#663300">
GRAVISSIMUM EDUCATIONIS</FONT></b></i><FONT size=4><i><b>
</b></i></p>
</FONT>
<FONT FACE="Times New Roman" size=3>
<p align="center">&nbsp;</p>
<p>Gravissimum educationis momentum in vita hominis eiusque influxum semper 
maiorem in socialem huius aetatis progressum Sancta Oecumenica Synodus attente 
perpendit (1). Re quidem vera iuvenum educatio, immo adultorum quoque continua 
quaedam institutio, cum facilior tum urgentior redditur temporis nostri 
adiunctis. Homines enim propriae dignitatis et officii plenius conscii, vitam 
socialem ac praesertim oeconomicam et politicam actuosius in dies participare 
praeoptant (2); mirabiles artis technicae et inquisitionis scientificae 
progressus, nova communicationis socialis subsidia opportunitatem praebent 
hominibus, maiore interdum temporis spatio ab occupationibus liberi fruentibus, 
facilius ad patrimonium mentis animique culturae accedendi atque arctiore tum 
coetuum tum ipsorum populorum necessitudine mutuo se complendi.</p>
<p>Proinde ubique conatus fiunt ad opus educationis magis magisque promovendum; 
hominum, et peculiariter puerorum atque parentum, iura primaria educationem 
respicientia declarantur et publicis documentis consignantur (3); alumnorum 
numero celeriter crescente, late multiplicantur et perficiuntur scholae atque 
alia educationis instituta conduntur; novis experimentis excoluntur educationis 
et instructionis methodi; magni quidem ponderis peraguntur nisus ad eas omnibus 
hominibus procurandas, licet permulti pueri et iuvenes institutione etiam 
fundamentali adhuc priventur et tot alii apta educatione, in qua simul veritas 
et caritas excoluntur, careant.</p>
<p>Cum vero Sancta Mater Ecclesia ad mandatum implendum a divino suo Conditore 
acceptum, mysterium nempe salutis omnibus hominibus nuntiandi et omnia 
instaurandi in Christo, integram hominis vitam etiam terrenam quatenus cum 
vocatione coelesti connexam curare debeat (4), in educationis progressu atque 
amplificatione partes suas habet. Proinde S. Synodus de educatione christiana 
praesertim in scholis fundamentalia quaedam principia declarat, quae a speciali 
post Concilium Commissione fusius evolvenda erunt atque ab Episcoporum 
Conferentiis ad diversas regionum condiciones applicanda.</p>
<b>
<p>1</b> <font SIZE="2">.</font>Omnibus hominibus 
cuiusvis stirpis, condicionis et aetatis utpote dignitate personae pollentibus, 
ius est inalienabile ad educationem (5), proprio fini respondentem (6), propriae 
indoli, sexus differentiae, culturae patriisque traditionibus accommodatam et 
simul fraternae cum aliis populis consortioni apertam ad veram unitatem et pacem 
in terris fovendam. Vera autem educatio prosequitur formationem personae humanae 
in ordine ad finem eius ultimum et simul ad bonum societatum, quarum homo 
membrum exstat et in quarum officiis, adultus effectus, partem habebit.</p>
<p>Pueri igitur et adolescentes, ratione habita progressus scientiae 
psychologicae, paedagogicae et didacticae adiuventur oportet ad dotes physicas, 
morales et intellectuales harmonice evolvendas, ad gradatim acquirendum 
perfectiorem sensum responsabilitatis in propria vita continuo nisu recte 
excolenda et in vera libertate prosequenda, obstaculis magno et constanti animo 
superatis. Positiva et prudenti educatione sexuali progrediente aetate 
instituantur. Praeterea ad vitam socialem participandam ita conformentur ut, 
instrumentis necessariis et opportunis rite instructi, in varios humanae 
communitatis coetus actuose sese inserere valeant, colloquio cum aliis 
aperiantur communique bono provehendo operam libenter navent.</p>
<p>Similiter Sancta Synodus declarat pueris ac adolescentibus ius esse ut in 
valoribus moralibus recta conscientia aestimandis et adhaesione personali 
amplectendis necnon in Deo perfectius cognoscendo et diligendo instimulentur. 
Ideoque enixe rogat omnes qui vel populorum regimen tenent vel educationi 
praesunt, ut curent ne umquam iuventus hoc sacro iure privetur. Filios autem 
Ecclesiae exhortatur ut generoso animo operam praestent in universo educationis 
campo, praesertim hunc in finem ut congrua educationis et instructionis 
beneficia ad omnes ubique terrarum citius extendi possint (7). </p>
<b>
<p>2</b><font SIZE="2">. </font>Omnibus christianis, 
quippe qui, per regenerationem ex aqua et Spiritu Sancto nova creatura effecti 
(8), filii Dei nominentur et sint, ius est ad educationem christianam. Quae 
quidem non solum maturitatem humanae personae modo descriptam prosequitur, sed 
eo principaliter spectat ut baptizati dum in cognitionem mysterii salutis 
gradatim introducuntur, accepti fidei doni in dies magis conscii fiant; Deum 
Patrem in spiritu et veritate adorare (cf.<b> </b><i>Io</i> 4,23) praeprimis in 
actione liturgica addiscant, ad propriam vitam secundum novum hominem in 
iustitia et sanctitate veritatis (<i>Eph</i> 4,22-24) gerendam conformentur; ita 
quidem occurrant in virum perfectum, in aetatem plenitudinis Christi (cf. <i>Eph</i> 
4,13) et augmento corporis mystici operam praestent. Iidem insuper suae 
vocationis conscii tum spei quae in eis est (cf. 1 <i>Pt</i> 3,15), testimonium 
exhibere tum christianam mundi conformationem adiuvare consuescant, qua 
naturales valores in completa hominis a Christo redempti consideratione 
assumpti, ad totius societatis bonum conferant (9). Quare haec S. Synodus 
animarum Pastoribus gravissimum recolit officium omnia disponendi ut hac 
educatione christiana omnes fideles fruantur, praeprimis iuvenes qui spes sunt 
Ecclesiae (10).</p>
<b>
<p>3</b><font SIZE="2">. </font>Parentes, cum vitam 
filiis contulerint, prolem educandi gravissima obligatione tenentur et ideo 
primi et praecipui eorum educatores agnoscendi sunt (11). Quod munus educationis 
tanti ponderis est ut, ubi desit, aegre suppleri possit. Parentum enim est talem 
familiae ambitum amore, pietate erga Deum et homines animatum creare qui 
integrae filiorum educationi personali et sociali faveat. Familia proinde est 
prima schola virtutum socialium quibus indigent omnes societates. Maxime vero in 
christiana familia, matrimonii sacramenti gratia et officio ditata, filii iam a 
prima aetate secundum fidem in baptismo receptam Deum percipere et colere atque 
proximum diligere doceantur oportet; ibidem primam inveniunt experientiam et 
sanae societatis humanae et Ecclesiae; per familiam denique in civilem hominum 
consortionem et in populum Dei sensim introducuntur. Persentiant igitur parentes 
quanti momenti sit familia vere christiana pro vita et progressu ipsius populi 
Dei (12). </p>
<p>Educationis impertiendae munus primario familiae competens totius societatis 
auxiliis indiget. Praeter igitur iura parentum ceterorumque quibus ipsi partem 
in munere educationis concredunt, certa quidem officia et iura competunt 
societati civili, quatenus eius est ea ordinare quae ad bonum commune temporale 
requiruntur. Ad eius munera pertinet educationem iuventutis pluribus modis 
provehere: parentum scilicet aliorumque qui in educatione partes habent officia 
et iura tueri eisque adiumenta praebere; iuxta subsidiarii officii principium, 
deficientibus parentum aliarumque societatum incoeptis, educationis opus, 
attentis quidem parentum votis, perficere; insuper, quatenus bonum commune 
postulat, scholas et instituta propria condere (13). </p>
<p>Singulari demum ratione officium educandi ad Ecclesiam spectat, non solum 
quia humana quoque societas educationis tradendae capax agnoscenda est, sed 
maxime quia munus habet viam salutis omnibus hominibus annuntiandi, credentibus 
vitam Christi communicandi eosque continua sollicitudine adiuvandi ut ad huius 
vitae plenitudinem pervenire valeant (14). His igitur filiis suis tanquam Mater 
eam praestare Ecclesia tenetur educationem, qua tota eorum vita spiritu Christi 
imbuatur, simul autem omnibus populis suam operam praebet ad promovendam 
integram personae humanae perfectionem, ad bonum quoque societatis terrestris 
atque ad aedificationem mundi humanius configurandi (15). </p>
<p>In munere suo educationis explendo Ecclesia de omnibus aptis subsidiis 
sollicita, praecipue de eis curat quae ipsi sunt propria, quorum primum est 
institutio catechetica (16) quae fidem illuminat et roborat, vitam secundum 
spiritum Christi nutrit, ad mysterii liturgici consciam et actuosam 
participationem conducit (17) atque ad actionem apostolicam excitat. Ecclesia 
magni facit et suo spiritu penetrare et elevare quaerit cetera quoque auxilia, 
quae ad commune hominum patrimonium pertinent quaeque ad animos excolendos 
hominesque formandos magnopere conferunt, uti sunt communicationis socialis 
instrumenta (18), multiplices animi corporisque exercitationum coetus, iuvenum 
consociationes atque praesertim scholae.</p>
<b>
<p>5</b><font SIZE="2">. </font>Inter omnia educationis 
instrumenta peculiare momentum habet schola (19), quae vi suae missionis dum 
facultates intellectuales assidua cura excolit, recte iudicandi capacitatem 
evolvit, in patrimonium culturae a generationibus praeteritis acquisitum 
introducit, sensum valorum promovet, vitam professionalem praeparat, inter 
alumnos diversae indolis et condicionis amicalem consortionem pariens mutuam se 
comprehendendi dispositionem fovet; insuper velut quoddam centrum constituit 
cuius operositatem et profectum una participare debent familiae, magistri, varii 
generis consociationes vitam culturalem, civicam, religiosam promoventes, 
societas civilis, et tota communitas humana.</p>
<p>Pulchra igitur et gravis quidem ponderis est vocatio illorum omnium qui 
parentes in eorundem officio implendo iuvantes et communitatis humanae vices 
gerentes, munus educandi in scholis suscipiunt; quae vocatio peculiares mentis 
et cordis dotes, diligentissimam praeparationem, continuam renovationis et 
adaptationis promptitudinem expostulat.</p>
<b>
<p>6</b><font SIZE="2">. </font>Parentes quibus primum et 
inalienabile officium et ius est filios educandi, in scholis eligendis vera 
libertate gaudeant oportet. Potestas publica igitur cuius est civium libertates 
tueri et defendere, iustitiae distributivae consulens curare debet, ut subsidia 
publica ita erogentur ut parentes pro filiis suis scholas, secundum conscientiam 
suam, vere libere selegere valeant (20). </p>
<p>Ceterum rei publicae est providere ut omnes cives ad congruam culturae 
participationem accedere valeant atque ad officia et iura civilia exercenda 
debite praeparentur. Ipsa igitur res publica ius puerorum ad adaequatam 
educationem scholarem tutari, magistrorum capacitati studiorumque praestantiae 
vigilare, alumnorum sanitati consulere atque in genere integrum scholarum opus 
promovere debet, principio subsidiarii officii prae oculis habito et ideo quovis 
excluso scholarum monopolio, quod nativis humanae personae iuribus, ipsius 
quoque culturae profectui et divulgationi, pacificae civium consortioni necnon 
pluralismo in permultis societatibus hodie vigenti adversatur (21). </p>
<p>Christifideles vero S. Synodus hortatur ut sive ad aptas educationis methodos 
studiorumque rationem inveniendas, sive ad magistros efformandos qui iuvenes 
recte educare valeant, auxiliatricem operam ultro praestent atque, parentum 
praesertim consociationibus, universum scholae munus et praecipue educationem 
moralem in ea tradendam suis adiumentis prosequantur (22). </p>
<b>
<p>7</b><font SIZE="2">. </font>Gravissimum praeterea 
officium persentiens moralem et religiosam educationem omnium suorum filiorum 
sedulo curandi, Ecclesia peculiari suo affectu et adiutorio praesens sit oportet 
iis plurimis qui in scholis non catholicis instituuntur; tum per testimonium 
vitae eorum qui eos docent et moderantur, tum per condiscipulorum apostolicam 
actionem (23), tum maxime per ministerium sacerdotum et laicorum qui eis 
doctrinam salutis tradunt, ratione aetati et adiunctis accommodata et spirituale 
auxilium praebent opportunis incoeptis pro rerum temporumque condicione.</p>
<p>Parentibus autem grave recolit officium quod eis competit omnia disponendi 
vel etiam exigendi ut filii sui illis auxiliis frui possint et formatione 
christiana harmonico gressu cum profana progrediantur. Propterea Ecclesia illas 
auctoritates et societates civiles dilaudat, quae pluralismi hodiernae 
societatis ratione habita et debitae libertati religiosae consulentes, familias 
adiuvant ut educatio filiorum in omnibus scholis secundum propria familiarum 
principia moralia et religiosa impertiri possit (24). </p>
<b>
<p>8</b><font SIZE="2">. </font>Ecclesiae praesentia in 
scholarum campo ostenditur peculiari ratione per scholam catholicam. Ea quidem 
non minus quam aliae scholae fines culturales et humanam iuvenum formationem 
prosequitur. Proprium autem illius est communitatis scholaris ambitum, spiritu 
evangelico libertatis et caritatis animatum creare, adolescentes adiuvare ut in 
propria persona evolvenda una simul crescant secundum novam creaturam quae per 
baptismum effecti sunt, atque universam culturam humanam ad nuntium salutis 
postremo ordinare ita ut cognitio quam alumni de mundo, vita et homine gradatim 
acquirunt, fide illuminetur (25). Ita quidem schola catholica, dum progredientis 
aetatis condicionibus sicut oportet se aperit, suos alumnos ad civitatis 
terrestris bonum efficaciter provehendum educat et ad servitium pro Regno Dei 
dilatando praeparat, ut exemplaris et apostolicae vitae exercitio salutare 
veluti fermentum humanae communitatis efficiantur.</p>
<p>Schola catholica igitur cum ad Populi Dei missionem explendam tantopere 
conferre et dialogo inter Ecclesiam et hominum communitatem, in ipsorum mutuum 
beneficium, inservire valeat, nostris quoque rerum adiunctis suum gravissimum 
retinet momentum. Quare haec S. Synodus ius Ecclesiae scholas cuiusvis ordinis 
et gradus libere condendi atque regendi, in plurimis Magisterii documentis iam 
declaratum (26), denuo proclamat, in memoriam revocans huiusmodi iuris 
exercitium libertati quoque conscientiae et parentum iuribus tuendis necnon 
ipsius culturae profectui summopere conferre.</p>
<p>Meminerint autem Magistri se quam maxime esse auctores ut schola catholica 
sua proposita et incoepta ad rem deducere valeat (27). Peculiari ergo iidem 
praeparentur sollicitudine ut scientia tum profana tum religiosa idoneis titulis 
comprobata sint praediti et arte educandi progredientis aetatis inventis 
congruente ditati. Caritate sibi vicissim et discipulis devincti atque spiritu 
apostolico imbuti, tam vita quam doctrina testimonium exhibeant unico Magistro 
Christo. Sociam, imprimis cum parentibus praestent operam; una cum ipsis debitam 
in universa educatione habeant rationem discriminis sexus et finis proprii 
utrique sexui in familia et in societate a divina providentia praestituti; 
personalem ipsorum alumnorum actionem excitare satagant eosque, absoluto 
curriculo scholari, consilio, amicitia, peculiaribus quoque conditis 
associationibus vero spiritu ecclesiali ditatis prosequi pergant. Horum 
magistrorum ministerium veri nominis apostolatum, nostris quoque temporibus 
maxime congruentem et necessarium S. Synodus declarat, simulque verum servitium 
societati praestitum. Parentibus vero catholicis officium memorat liberos suos 
concredendi, quando et ubi possunt, scholis catholicis, eas pro viribus 
sustinendi et cum eis in bonum filiorum suorum collaborandi (28). </p>
<b>
<p>9</b><font SIZE="2">. </font>Huic scholae catholicae 
imagini omnes scholae ab Ecclesia quavis ratione dependentes pro viribus 
conformentur oportet, licet schola catholica pro locorum adiunctis varias formas 
induere possitn (29). Carissimas sane sibi habet Ecclesia etiam scholas 
catholicas quae in novarum ecclesiarum praesertim territoriis ab alumnis quoque 
non catholicis frequentantur.</p>
<p>Ceterum in scholis catholicis constituendis et ordinandis progredientis 
aetatis necessitatibus consulendum est. Propterea, dum fovendae manent scholae 
quae inferioris et medii ordinis sunt atque educationis fundamentum constituunt, 
magni quoque faciendae sunt illae quae ab hodiernis condicionibus peculiari 
ratione requiruntur, ut sunt scholae quae professionales (30) et technicae 
nuncupantur, instituta erudiendis adultis, socialibus auxiliis provehendis 
necnon iis, qui ob naturae defectum peculiari cura indigent, destinata atque 
scholae in quibus magistri tum pro institutione religiosa tum pro aliis 
educationis formis praeparantur.</p>
<p>Sancta Synodus Ecclesiae Pastores necnon omnes christifideles vehementer 
hortatur ut, nullis praetermissis sacrificiis, scholas catholicas adiuvent in 
earundem munere in dies perfectius explendo et praeprimis in curandis 
necessitatibus eorum qui bonis temporalibus sunt pauperes vel familiae adiutorio 
et affectu privantur vel a dono fidei sunt alieni.<font SIZE="2">
</p>
</font><b>
<p>10</b><font SIZE="2">. </font>Altioris ordinis pariter 
scholas, praesertim Universitates et Facultates Ecclesia sedula prosequitur 
cura. Quin etiam in iis quae ab ipsa dependent, organica ratione intendit ut 
singulae disciplinae propriis principiis, propria methodo atque propria 
inquisitionis scientificae libertate ita excolantur, ut profundior in dies earum 
intelligentia obtineatur et, novis progredientis aetatis quaestionibus ac 
investigationibus accuratissime consideratis, altius perspiciatur quomodo fides 
et ratio in unum verum conspirent, Ecclesiae Doctorum, praesertim S. Thomae 
Aquinatis vestigia premendo (31). Ita quidem veluti publica, stabilis atque 
universalis praesentia efficiatur mentis christianae in toto culturae altioris 
promovendae studio atque horum institutorum alumni formentur homines doctrina 
vere praestantes, gravioribus officiis in societate obeundis parati atque fidei 
in mundo testes (32). </p>
<p>In Universitatibus Catholicis in quibus nulla Facultas S. Theologiae exstet, 
Institutum habeatur vel Cathedra S. Theologiae, in qua lectiones laicis quoque 
alumnis accommodatae tradantur. Cum scientiae per investigationes peculiares 
altioris scientifici momenti praecipue proficiant, in Universitatibus et 
Facultatibus catholicis Instituta maxime foveantur, quae primario investigationi 
scientificae promovendae inserviant.</p>
<p>Sancta Synodus valde commendat ut Universitates et Facultates catholicae in 
diversis terrae partibus convenienter distributae, promoveantur, ita tamen ut 
non numero, sed doctrinae studio eniteant; eorumque aditus facile pateat alumnis 
maioris spei, etsi tenuioris fortunae, iis praesertim qui e novis adveniant 
nationibus.</p>
<p>Quandoquidem sors societatis et ipsius Ecclesiae cum iuvenum altiora studia 
excolentium profectu intime connectitur 833), Ecclesiae Pastores non tantum 
impensam habeant curam de vita spirituali alumnorum qui Universitates Catholicas 
frequentant; sed de formatione spirituali omnium filiorum suorum solliciti, 
inter Episcopos consiliis opportune collatis, provideant ut etiam apud 
Universitates non catholicas convictus et centra universitaria catholica 
habeantur, in quibus sacerdotes, religiosi et laici, accurate selecti et 
praeparati, iuventuti universitariae spirituale et intellectuale adiutorium 
praebeant permanens. Iuvenes autem melioris ingenii sive catholicarum sive 
aliarum Universitatum, qui ad docendum et investigandum apti videantur, 
peculiari cura excolantur et ad magisteria suscipienda promoveantur.</p>
<b>
<p>11</b><font SIZE="2">. </font>A scientiarum sacrarum 
Facultatum operositate plurimum exspectat Ecclesia (34). Ipsis enim concredit 
gravissimum officium proprios alumnos praeparandi non solum ad ministerium 
sacerdotale sed maxime sive ad docendum in superiorum studiorum ecclesiasticorum 
sedibus sive ad disciplinas propria ope promovendas sive ad magis ardua 
apostolatus intellectualis munera suscipienda. Ipsarum Facultatum item est 
varias sacrarum disciplinarum regiones altius pervestigare ita ut profundior in 
dies Sacrae Revelationis intellectus obtineatur, patrimonium sapientiae 
christianae a maioribus traditum plenius aperiatur, dialogus cum fratribus 
seiunctis et cum non christianis promoveatur atque quaestionibus a doctrinarum 
progressu exortis respondeatur (35). </p>
<p>Quare ecclesiasticae Facultales, propriis ipsarum legibus opportune 
recognitis, scientias sacras et cum sacris connexas impense promoveant et 
recentioribus quoque methodis et auxiliis adhibitis, ad altiores investigationes 
auditores instituant.</p>
<b>
<p>12</b><font SIZE="2">. </font>Cum cooperatio, quae in 
ordine dioecesano, nationali et internationali altius in dies urgetur et 
invalescit, etiam in re scholastica maxime sit necessaria, omni ope curandum est 
ut inter scholas catholicas apta foveatur coordinatio, atque inter easdem 
ceterasque scholas provehatur collaboratio, quam universae hominum communitatis 
bonum requirit (36). </p>
<p>Ex maiore coordinatione sociaque opera praecipue in Institutorum academicorum 
ambitu uberiores fructus percipientur. In omni igitur Universitate variae 
Facultates mutuam sibi, prout obiectum siverit, praestent operam. Ipsae quoque 
Universitates mutua inter sese operae coniunctione conspirent, conventus 
internationales una simul promovendo, scientificas pervestigationes inter sese 
distribuendo, inventa vicissim communicando ac magistros ad tempus permutando 
inter se ceteraque quae ad maiorem adiutricem operam conferunt provehendo.</p>
<font FACE="Times New Roman" SIZE="2">
<p>&nbsp;</p>
</font><b>
<p ALIGN="CENTER">Conclusio</p>
</b><font FACE="Times New Roman" SIZE="2">
<p>&nbsp;</p>
<p></p>
</font>
<p>S. Synodus ipsos iuvenes enixe hortatur ut praestantiae muneris educandi 
conscii, ad illud suscipiendum generoso animo sint parati, in illis praesertim 
regionibus in quibus ob magistrorum inopiam iuventutis educatio in discrimine 
est.</p>
<p>Eadem S. Synodus, dum gratissimam se profitetur erga sacerdotes, religiosos, 
religiosas et laicos, qui evangelica sui deditione in praecellens educationis et 
scholarum cuiusvis generis et gradus opus incumbunt, eos hortatur ut in suscepto 
munere generose perseverent atque in alumnis spiritu Christi imbuendis, in 
paedagogica arte et in scientiarum studio ita excellere nitantur ut non solum 
internam Ecclesiae renovationem promoveant, sed eius beneficam praesentiam in 
mundo hodierno praesertim intellectuali servent et augeant.</p>
<i>
<p>Haec omnia et singula quae in hac Declaratione edicta sunt, placuerunt 
Sacrosancti Concilii Patribus. Et Nos, Apostolica a Christo Nobis tradita 
potestate, illa, una cum Venerabilibus Patribus, in Spiritu Sancto approbamus, 
decernimus ac statuimus et quae ita synodaliter statuta sunt ad Dei gloriam 
promulgari iubemus.</p>
</i>
<p>Romae, apud S. Petrum</p>
<p>die XXVIII mensis octobris anno MCMLXV.</p>
<p ALIGN="CENTER">Ego PAULUS Catholicae Ecclesiae Episcopus</p>
<font FACE="Times New Roman" SIZE="2">
<p ALIGN="CENTER"></p>
</font>
<p><a name="Sequuntur_Patrum_subsignationes." href="#Patrum_subsignationes">
Sequuntur <b>Patrum subsignationes</b>.</a></p>
<font FACE="Times New Roman" SIZE="2"><hr>
<p>
<FONT size=3>
<b><a name="Patrum_subsignationes">Patrum subsignationes</a></b>.</FONT></p>
</font>
<p ALIGN="CENTER">Ego PAULUS Catholicae Ecclesiae Episcopus</p>
<font FACE="Times New Roman" SIZE="2">
<p ALIGN="CENTER"></p>
</font>
<p>&#8224; Ego EUGENIUS Episcopus Ostiensis ac Portuensis et S. Rufinae Cardinalis 
TISSERANT, Sacri Collegii Decanus.</p>
<p>&#8224; Ego IOSEPHUS Episcopus Albanensis Cardinalis PIZZARDO.</p>
<p>&#8224; Ego BENEDICTUS Episcopus Praenestinus Cardinalis Aloisi MASELLA.</p>
<p>&#8224; Ego FERDINANDUS Episcopus tit. Veliternus Cardinalis CENTO.</p>
<p>&#8224; Ego HAMLETUS IOANNES Episcopus tit. Tusculanus Cardinalis CICOGNANI.</p>
<p>&#8224; Ego IOSEPHUS Episcopus tit. Sabinensis et Mandelensis Cardinalis FERRETTO.</p>
<p>&#8224; Ego IGNATIUS GABRIEL Cardinalis TAPPOUNI, Patriarcha Antiochenus Syrorum.</p>
<p>&#8224; Ego MAXIMUS IV Cardinalis SAIGH, Patriarcha Antiochenus Melkitarum.</p>
<p>&#8224; Ego PAULUS PETRUS Cardinalis MEOUCHI, Patriarcha Antiochenus Maronitarum.</p>
<p>&#8224; Ego STEPHANUS I Cardinalis SIDAROUSS, Patriarcha Alexandrinus Coptorum.</p>
<p>&#8224; Ego EMMANUEL titulo Ss. Marcellini et Petri Presbyter Cardinalis GON&#xc7;ALVES 
CEREJEIRA, Patriarcha Lisbonensis.</p>
<p>&#8224; Ego ACHILLES titulo S. Sixti Presbyter Cardinalis LI&#xc9;NART, Episcopus 
Insulensis.</p>
<p>Ego IACOBUS ALOISIUS titulo S. Laurentii in Damaso Presbyter Cardinalis 
COPELLO, S. R. E. Cancellarius.</p>
<p>Ego GREGORIUS PETRUS titulo S. Bartholomaei in Insula Presbyter Cardinalis 
AGAGIANIAN.</p>
<p>&#8224; Ego NORMANNUS THOMAS titulo Ss. Quattuor Coronatorum Presbyter Cardinalis 
GILROY, Archiepiscopus Sydneyensis.</p>
<p>&#8224; Ego FRANCISCUS titulo Ss. Ioannis et Pauli Presbyter Cardinalis SPELLMAN, 
Archiepiscopus Neo-Eboracensis.</p>
<p>&#8224; Ego IACOBUS titulo Ss. Bonifacii et Alexii Presbyter Cardinalis DE BARROS 
C&#xc2;MARA, Archiepiscopus S. Sebastiani Fluminis Ianuarii.</p>
<p>&#8224; Ego IOSEPHUS titulo S. Ioannis ante Portam Latinam Presbyter Cardinalis 
FRINGS, Archiepiscopus Coloniensis.</p>
<p>&#8224; Ego ERNESTUS titulo S. Sabinae Presbyter Cardinalis RUFFINI, Archiepiscopus 
Panormitanus.</p>
<p>&#8224; Ego IULIUS titulo S. Mariae Scalaris Presbyter Cardinalis D&#xd6;PFNER, 
Archiepiscopus Monacensis et Frisingensis.</p>
<p>Ego PAULUS titulo S. Andreae Apostoli de Hortis Presbyter Cardinalis MARELLA.</p>
<p>Ego GUSTAVUS titulo S. Hieronymi Illyricorum Presbyter Cardinalis TESTA.</p>
<p>Ego ALOISIUS titulo S. Andreae de Valle Presbyter Cardinalis TRAGLIA.</p>
<p>&#8224; Ego PETRUS TATSUO titulo S. Antonii Patavini de Urbe Presbyter Cardinalis 
DOI, Archiepiscopus Tokiensis.</p>
<p>&#8224; Ego IOSEPHUS titulo S. Ioannis Baptistae Florentinorum Presbyter Cardinalis 
LEFEBVRE, Archiepiscopus Bituricensis.</p>
<p>&#8224; Ego BERNARDUS titulo S. Ioachimi Presbyter Cardinalis ALFRINK, 
Archiepiscopus Ultraiectensis.</p>
<p>&#8224; Ego RUFINUS I. titulo S. Mariae ad Montes Presbyter Cardinalis SANTOS, 
Archiepiscopus Manilensis.</p>
<p>&#8224; Ego LAUREANUS titulo S. Francisci Assisiensis ad Ripam Maiorem Presbyter 
Cardinalis RUGAMBWA, Episcopus Bukoba&#xeb;nsis.</p>
<p>&#8224; Ego IOSEPHUS tituli Ssmi Redemptoris et S. Alfonsi in Exquiliis Presbyter 
Cardinalis RITTER, Archiepiscopus S. Ludovici.</p>
<p>&#8224; Ego IOSEPHUS HUMBERTUS titulo Ss. Andreae et Gregorii ad Clivum Scauri 
Presbyter Cardinalis QUINTERO, Archiepiscopus Caracensis.</p>
<p>Ego IOSEPHUS titulo S. Priscae Presbyter Cardinalis DA COSTA NUNES.</p>
<p>Ego HILDEBRANDUS titulo S. Sebastiani ad Catacumbas Presbyter Cardinalis 
ANTONIUTTI.</p>
<p>Ego EPHRAEM titulo S. Crucis in Hierusalem Presbyter Cardinalis FORNI.</p>
<p>&#8224; Ego IOANNES titulo S. Mariae de Aracoeli Presbyter Cardinalis LANDAZURI 
RICKETTS, Archiepiscopus Limanus, Primas Peruviae.</p>
<p>&#8224; Ego RADULFUS titulo S. Bernardi ad Thermas Presbyter Cardinalis SILVA 
HENRIQUEZ, Archiepiscopus S. Iacobi in Chile.</p>
<p>&#8224; Ego LEO IOSEPHUS titulo S. Petri ad Vincula Presbyter Cardinalis SUENENS, 
Archiepiscopus Mechliniensis-Bruxellensis.</p>
<p>&#8224; Ego ANGELUS titulo Sacri Cordis Beatae Mariae Virginis ad forum Euclidis 
Presbyter Cardinalis HERRERA, Episcopus Malacitanus.</p>
<p>Ego ALAPHRIDUS S. Mariae in Domnica Protodiaconus Cardinalis OTTAVIANI.</p>
<p>Ego FRANCISCUS S. Mariae in Cosmedin Diaconus Cardinalis ROBERTI.</p>
<p>Ego ARCADIUS SS. Blasii et Caroli ad Catinarios Diaconus Cardinalis LARRAONA.</p>
<p>Ego FRANCISCUS SS. Cosmae et Damiani Diaconus Cardinalis MORANO</p>
<p>Ego GUILLELMUS THEODORUS S. Theodori in Palatio Diaconus Cardinalis HEARD.</p>
<p>Ego AUGUSTINUS S. Sabae Diaconus Cardinalis BEA.</p>
<p>Ego FRATER MICHAEL S. Pauli Apostoli in Arenula Diaconus Cardinalis BROWNE.</p>
<p>Ego IOACHIM ANSELMUS S. Apollinaris Diaconus Cardinalis ALBAREDA.</p>
<p>Ego FRIDERICUS S. Ioannis Bosco in via Tusculana Diaconus Cardinalis CALLORI 
DI VIGNALE.</p>
<p>Ego IOSEPHUS S. Micha&#xeb;lis Archangeli Diaconus Cardinalis CARDIJN.</p>
<p>Ego CAROLUS S. Mariae in Porticu Diaconus Cardinalis JOURNET.</p>
<p>&#8224; Ego ALBERTUS GORI, Patriarcha Hierosolymitanus Latinorum.</p>
<p>&#8224; Ego IGNATIUS PETRUS XVI BATANIAN, Patriarcha Ciliciae Armenorum.</p>
<p>&#8224; Ego IOSEPHUS VIEIRA ALVERNAZ, Patriarcha Indiarum Orientalium.</p>
<p>&#8224; Ego IOANNES CAROLUS MCQUAID, Archiepiscopus Dublinensis, Primas Hiberniae.</p>
<p>&#8224; Ego ANDREAS ROHRACHER, Archiepiscopus Salisburgensis, Primas Germaniae.</p>
<p>&#8224; Ego DEMETRIUS MOSCATO, Archiepiscopus Primas Salernitanus et Administrator 
Perpetuus Acernensis.</p>
<p>&#8224; Ego HUGO CAMOZZO, Archiepiscopus Pisanus et Primas Sardiniae et Corsicae.</p>
<p>&#8224; Ego ALEXANDER TOKI , Archiepiscopus Antibarensis, Primas Serbiae.</p>
<hr>
<p>(1) Inter plurima documenta momentum educationis illustrantia cf. imprimis:
<br>
BENEDICTUS XV, Ep. Apost. <i>Communes Litteras</i>, 10 apr. 1919: AAS 11 (1919), 
p. 172. <br>
PIUS XI, Litt. Encycl. <i>Divini Illius Magistri</i>, 31 dec. 1929: AAS 22 
(1930), pp. 49-86. <br>
Pius XII, <i>Allocutio ad Iuvenes</i> A. C. I., 20 apr. 1946: Discorsi e 
Radiomessaggi VIII, pp. 53-57. - <i>Allocutio ad Patres familias Galliae</i>, 18 
sept. 1951: Discorsi e Radiomessaggi XIII, pp. 241-245. IOANNES XXIII, Nuntius 
tricesimo exacto anno ex quo Litt. Encycl. <i>Divini Illius Magistri</i> editae 
sunt, 30 dec. 1959: AAS 52 (1960), pp. 57-59. <br>
PAULUS VI, <i>Allocutio ad sodales F. I. D. A. E. (Federazione Istituti 
Dipendenti dall'Autorit&#xe0; Ecclesiastica)</i>, 30 dec. 1963: Encicliche e Discorsi 
di S. S. Paolo VI, 1 Roma 1964, pp. 601-603. Insuper conferantur Acta et 
Documenta Concilio Oecumenico Vaticano II apparando, series I, 
Antepraeparatoria, vol. III, pp. 363-364, 370-371, 373-374. </p>
<p>(2) Cfr. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_15051961_mater_lt.html">
Mater et Magistra</a></i>, 15 maii 1961: AAS 53 (1961) pp. 413, 415-417, 424. - 
Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_11041963_pacem_lt.html">
Pacem in terris</a></i>, 11 apr. 1963: AAS 55 (1963) p. 278 s. </p>
<p>(3) Cf. Professio Universalis iurium humanorum (D&#xe9;claration des droits de 
l'homme) die 10 dec. 1948 a Foederatarum Nationum Coetu generali rata habita; et 
cf. D&#xe9;claration des droits de l'enfant, 20 nov. 1959; Protocole additionnel &#xe0; la 
convention de sauvegarde des droits de l'homme et des libert&#xe9;s fondamentales, 
Parisiis, 20 mart. 1952; circa illam Professionem Universalem iurium humanorum 
cf. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_11041963_pacem_lt.html">
Pacem in terris</a></i>, 11 apr. 1963: AAS 55 (1963), p. 295 s. </p>
<p>(4) Cf. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_15051961_mater_lt.html">
Mater et Magistra</a></i>, 15 maii 1961: AAS 53 (1961), p. 402. CONC. VAT. II, 
Const. dogm. de Ecclesia, <i>
<a href="http://www.vatican.va/archive/hist_councils/ii_vatican_council/documents/vat-ii_const_19651118_dei-verbum_lt.html">
Lumen Gentium</a></i>, n. 17: AAS 57 (1965), p. 21. </p>
<p>(5) PIUS XII, <i>Nuntius radiophonicus</i> datus 24 dec. 1942: AAS 35 (1943), 
pp. 12, 19. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_11041963_pacem_lt.html">
Pacem in terris</a></i>, 11 apr. 1963: AAS 55 (1963), p. 259 s. Et cf. 
Declarationes iurium hominis laudatas in nota 3. </p>
<p>(6) Cf. PIUS XI, Litt. Encycl. <i>Divini Illius Magistri</i>, 31 dec. 1929: 
AAS 22 (1930), p. 50 s. </p>
<p>(7) Cf. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_15051961_mater_lt.html">
Mater et Magistra</a></i>, 15 maii 1961: AAS 53 (1961), p. 441 s. </p>
<p>(8) Cf. PIUS XI, Litt. Encycl. <i>Divini Illius Magistri</i>, <i>l. c</i>., 
p. 83. </p>
<p>(9) Cf. CONC. VAT. II, Const. dogm. de Ecclesia, <i>
<a href="http://www.vatican.va/archive/hist_councils/ii_vatican_council/documents/vat-ii_const_19651118_dei-verbum_lt.html">
Lumen Gentium</a></i>, n. 36: AAS 57 (1965), p. 41 s. </p>
<p>(10) Cf. CONC. VAT. II, <i>Decr. de pastorali Episcoporum munere in Ecclesia</i>, 
Christus Dominus, nn. 12-14. </p>
<p>(11) Cf. PIUS XI, Litt. Encycl. <i>Divini Illius Magistri</i>, <i>l. c</i>., 
p. 59 s.; Litt. Encycl. <i>Mit brennender Sorge</i>, 14 martii 1937: AAS 29 
(1937), p. 164 s. PIUS XII, <i>Allocutio ad primum congressum nationalem 
Consociationis Italicae Magistrorum catholicorum (A.I.M.C.)</i>, 8 sept. 1946: 
Discorsi e Radiomessaggi VIII, p. 218. </p>
<p>(12) Cf. CONC. VAT. II, Constitutio dogm. de Ecclesia, <i>
<a href="http://www.vatican.va/archive/hist_councils/ii_vatican_council/documents/vat-ii_const_19651118_dei-verbum_lt.html">
Lumen Gentium</a></i>, nn. 11 et 35: AAS 57 (1965), pp. 16 et 40 s. </p>
<p>(13) Cf. PIUS XI, Litt. Encycl. <i>Divini Illius Magistri</i>, l. c., p. 63 
s. PIUS XII, <i>Nuntius radiophonicus</i> datus 1 iunii 1941: AAS 33 (1941) p. 
200; <i>Allocutio ad primum Congressum nationalem Consociationis Italicae 
Magistrorum catholicorum</i>, 8 sept. 1946: Discorsi e Radiomessaggi VIII, p. 
218. Circa principium subsidiaritatis Cf. IOANNES XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_11041963_pacem_lt.html">
Pacem in terris</a></i>, 11 apr. 1963: AAS 55 (1963), p. 294. </p>
<p>(14) Cf. PIUS XI, Litt. Encycl. <i>Divini Illius Magistri</i>, l. c., pp. 53 
s., 56 s. -Litt. Encycl. <i>Non abbiamo bisogno</i>, 29 iunii 1931: AAS 23 
(1931), p. 311 s. PIUS XII, <i>Litt. Secretariae Status ad XXVIII Hebdomadam 
Soc. Ital</i>. 20 sept. 1955: L'Osservatore Romano, 29 sept. 1955. </p>
<p>(15) Ecclesia laudat illas auctoritates civiles, locales, nationales et 
internationales quae, urgentiorum huius aetatis necessitatum consciae, omnes 
vires impendunt, ut omnes populi plenioris educationis et cultus humani 
participes fieri valeant. Cf. PAULUS VI, <i>Allocutio in Consilio Nationum 
Unitarum</i>, 4 oct. 1965: AAS 57 (1965), pp. 877-885. </p>
<p>(16) Cf. PIUS XI, <i>Motu proprio Orbem catholicum</i>, 29 iunii 1923: AAS 15 
(1923), PP. 327-329. Decr. Provido sane, 12 ian. 1935: AAS 27 (1935), pp. 
145-152. CONC. VAT. II, Decr. de pastorali Episcoporum munere in Ecclesia, <i>
Christus Dominus</i>, nn. 13 et 14. </p>
<p>(17) Cf. CONC. VAT. II, Constit. de Sacra Liturgia,<i> Sacrosanctum Concilium</i>, 
n. 14: AAS 56 (1964), p. 104. </p>
<p>(18) Cf. CONC. VAT. II, Decr. de instrumentis communicationis socialis, <i>
<a href="http://www.vatican.va/archive/hist_councils/ii_vatican_council/documents/vat-ii_decree_19631204_inter-mirifica_lt.html">
Inter mirifica</a></i>, nn. 13 et 14: AAS 56 (1964), p. 149 s. </p>
<p>(19) Cf. PIUS XI, Litt. Encycl. <i>Divini Illius Magistri</i>, l. c., p. 76; 
PIUS XII, <i>Allocutio ad Associationem Magistrorum Catholicorum Bavariae</i>, 
31 dec. 1956: Discorsi e Radiomessaggi XVIII, p. 746. </p>
<p>(20) Cf. CONC. PROV. CINCINNATENSE III, a. 1861: <i>Collectio Lacensis</i>, 
III, col. 1240, c/d; PIUS XI, Litt. Encycl. <i>Divini Illius Magistri</i>, l. 
c., pp. 60, 63 s. </p>
<p>(21) Cf. PIUS XI, Litt. Encycl. <i>Divini Illius Magistri</i>, l. c., p. 63; 
Litt. Encycl. <i>Non abbiamo bisogno</i>, 29 iunii 1931: AAS 23 (1931), p. 305. 
PIUS XII, <i>Litt. Secretariae Status ad XXVIII Hebdomadam Soc. Ital</i>., 20 
sept. 1955: L'Osservatore Romano, 29 sept. 1955. PAULUS VI, <i>Allocutio ad 
Associationem Christianam Operariorum Italiae (A. C. L. I.)</i>, 6 oct. 1963: 
Encicliche e Discorsi di Paolo VI, I, Roma 1964, p. 230. </p>
<p>(22) Cf. IOANNES XXIII, <i>Nuntius tricesimo exacto anno ex quo Litt. Encycl. 
Divini Illius Magistri editae sunt</i>, 30 dec. 1959 AAS 52 (1960), p. 57. </p>
<p>(23) Ecclesia magni facit actionem apostolicam, quam etiam in illis scholis 
magistri et condiscipuli catholici exercere valent. </p>
<p>(24) Cf. PIUS XII, <i>Allocutio ad Associationem Magistrorum Catholicorum 
Bavariae</i>, 31 dec. 1956: Discorsi e Radiomessaggi XVIII, p. 745 s. </p>
<p>(25) Cf. CONC. PROV. WESTMONASTERIENSE I, a. 1852: <i>Collectio Lacensis III</i>, 
col. 1334, a/b.; PIUS XI, Litt. Encycl.<i> Divini Illius Magistri</i>, l. c., p. 
77 s.; PIUS XII, <i>Allocutio ad Associationem Magistrorum Catholicorum Bavariae</i>, 
31 dec. 1956: Discorsi e Radiomessaggi XVIII, p. 746; PAULUS VI, <i>Allocutio ad 
sodales F. I. D. A. E. (Federazione Istituti Dipendenti dall'Autorit&#xe0; 
Ecclesiastica)</i>, 30 dec. 1963: Encicliche e Discorsi di Paolo VI, I, Roma 
1964, p. 602 s. </p>
<p>(26) Cf. Imprimis documenta in nota I laudata; insuper hoc Ecclesiae ius 
proclamatur a multis Conciliis provincialibus nec non in recentissimis 
Declarationibus plurium Conferentiarum Episcoporum. </p>
<p>(27) Cf. PIUS XI, Litt. Encycl. <i>Divini Illius Magistri</i>, l. c., p. 80 
s.; PIUS XII, <i>Allocutio ad Consociationem Catholicam Italicam Magistrorum 
scholarum secundariarum (U. C. I. I. M.)</i>, 5 ian. 1954: Discorsi e 
Radiomessaggi, XV, pp. 551-556; IOANNES XXIII, <i>Allocutio ad VI Congressum 
Associationis Italicae Magistrorum Catholicorum (A. I. M. C.)</i>, 5 sept. 1959: 
Discorsi, Messaggi, Colloqui, I, Roma 1960, pp. 427-431. </p>
<p>(28) Cf. PIUS XII, <i>Allocutio ad Consociationem Catholicam Italicam 
Magistrorum scholarum secundariarum (U. C. I. I. M.)</i>, 5 ian. 1954, l. c., p. 
555. </p>
<p>(29) Cf. PAULUS VI, <i>Allocutio ad Officium Internationale Educationis 
Catholicae (0. I. E. C.)</i>, 25 febr. 1964: Encicliche e Discorsi di Paolo VI, 
II, Roma 1964, p. 232. </p>
<p>(30) Cf. PAULUS VI, <i>Allocutio ad Associationem Christianam Operariorum 
Italiae (A. C. L. I.)</i>, 6 oct. 1963: Encicliche e Discorsi di Paolo VI, I, 
Roma 1964, p. 229. </p>
<p>(31) Cf. PAULUS VI, <i>Allocutio ad Associationem Christianam Operariorum 
Italiae (A. C. L. I.)</i>, 6 oct. 1963: Encicliche e Discorsi di Paolo VI, I, 
Roma 1964, p. 229. </p>
<p>(32) Cf. PIUS XII, <i>Allocutio ad magistros et alumnos 
Institutorum Superiorum Catholicorum Galliae</i>, 21 sept. 1950: Discorsi e 
Radiomessaggi, XII, pp. 219-221; Ep. ad XXII Congressum &#xab;Pax Romana&#xbb;, 12 aug. 
1952: Discorsi e Radiomessaggi, XIV, pp. 567-569; IOANNES XXIII, <i>Allocutio ad 
Foederationem Universitatum Catholicarum</i>, 1 apr. 1959: Discorsi, Messaggi, 
Colloqui, I, Roma 1960, pp. 226-229; PAULUS VI, <i>Allocutio ad Senatum Academicum 
Universitatis Catholicae Mediolanensis</i>, 5 apr. 1964: Encicliche e Discorsi di 
Paolo VI, II, Roma 1964, pp. 438-443. </p>
<p>(33) Cf. PIUS XII, <i>Allocutio ad Senatum 
Academicum et alumnos Universitatis Romanae</i>, 15 iunii 1952: Discorsi e 
Radiomessaggi, XIV, p. 208: &#xab;La direzione della societ&#xe0; di domani &#xe8; 
principalmente riposta nella mente e nel cuore degli universitari di oggi&#xbb;. </p>
<p>(34) 
Cf. PIUS XI, Const. Apost. <i>Deus Scientiarum Dominus</i>, 24 maii 1931: AAS 23 
(1931), pp. 245 -247. </p>
<p>(35) Cf. PIUS XII, Litt. Encycl. <i>Humani Generis</i>, 12 aug. 
1950: AAS 42 (1950), pp. 568 s., 578; PAULUS VI, Litt. Encycl. <i>
<a href="http://www.vatican.va/holy_father/paul_vi/encyclicals/documents/hf_p-vi_enc_19640806_ecclesiam_lt.html">Ecclesiam Suam</a></i>, 
Pars III, 6 aug. 1964: AAS 56 (1964), pp. 637-659; CONC. VAT. II, Decr. de 
Oecumenismo, <i>Unitatis Redintegratio</i>, AAS 57 (1965), pp. 90-107. </p>
<p>(36) Cf. IOANNES 
XXIII, Litt. Encycl. <i>
<a href="http://www.vatican.va/holy_father/john_xxiii/encyclicals/documents/hf_j-xxiii_enc_11041963_pacem_lt.html">
Pacem in terris</a></i>, 11 apr. 1963: AAS 55 (1963), p. 284 et 
passim.</p></FONT></td>
												</tr> 
												
													</table>
										</td>
									</tr>
</div>

</body>
</html>
