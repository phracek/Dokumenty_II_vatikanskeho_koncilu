<HTML xmlns:v="urn:schemas-microsoft-com:vml" xmlns:o="urn:schemas-microsoft-com:office:office">

<BODY background="http://www.vatican.va/img/sfondo.jpg" text="#000000" alink="#000000" vlink="#000000" link="#663300" topmargin=0 marginwidth=1 marginheight=1 leftmargin="0"><A NAME="top"></a><div id="corpo" class="rounded">

<TABLE border=0 width="100%" cellspacing=0 cellpadding=0 bgcolor="#FFFFFF">
	<p align="center"><font color="#663300">PAULUS EPISCOPUS <br>
	SERVUS SERVORUM DEI <br>
	UNA CUM SACROSANCTI CONCILII PATRIBUS <br>
	AD PERPETUAM REI MEMORIAM </font></p>
	<p align="center"><font color="#663300">DECRETUM DE ECCLESIIS ORIENTALIBUS 
	CATHOLICIS <br>
	<i><b><font size="4">ORIENTALIUM ECCLESIARUM</font></b></i></font></p>
	<p>&nbsp;</p>
	<p align="center"><b>Prooemium</b></p>
	<p>1. ORIENTALIUM ECCLESIARUM instituta, ritus liturgicos, traditiones 
ecclesiasticas atque vitae christianae disciplinam Ecclesia catholica magni 
facit. In eis enim, utpote veneranda antiquitate praeclaris, elucet ea quae ab 
Apostolis per Patres est traditio,<a title name="_ftnref1" href="#_ftn1">[1]</a> 
quaeque partem constituit divinitus revelati atque indivisi universae Ecclesiae 
patrimonii. Ecclesiarum igitur Orientalium, quae huius traditionis testes sunt 
vivi, sollicitudinem gerens, haec Sancta et Oecumenica Synodus cupiens ut eaedem 
floreant et novo robore apostolico concreditum sibi munus absolvant, praeter ea 
quae ad universam spectant Ecclesiam, capita quaedam statuere decrevit, ceteris 
ad providentiam Synodorum orientalium nec non Sedis Apostolicae remissis.</p>
	<p>&nbsp;</p>
	<p align="center"><b>De Ecclesiis Particularibus seu Ritibus</b></p>
	<p>2. Sancta et catholica Ecclesia, quae est corpus Christi mysticum, constat ex 
fidelibus, qui eadem fide, iisdem sacramentis et eodem regimine in Spiritu 
Sancto organice uniuntur, quique in varios coetus hierarchia iunctos 
coalescentes, particulares Ecclesias seu ritus constituunt. Inter eas mirabilis 
viget communio, ita ut varietas in Ecclesia nedum eiusdem noceat unitati, eam 
potius declaret; Ecclesiae enim catholicae hoc propositum est, ut salvae et 
integrae maneant uniuscuiusque particularis Ecclesiae seu ritus traditiones, 
eademque pariter vult suam vitae rationem aptare variis temporum locorumque 
necessitatibus.<a title name="_ftnref2" href="#_ftn2">[2]</a> </p>
	<p>3. Huiusmodi particulares Ecclesiae, tum Orientis tum Occidentis, licet ritibus, 
ut aiunt, nempe liturgia, ecclesiastica disciplina et patrimonio spirituali 
partim inter se differant, aequali tamen modo concreduntur pastorali gubernio 
Romani Pontificis, qui Beato Petro in primatu super universam Ecclesiam 
divinitus succedit. Eaedem proinde pari pollent dignitate, ita ut nulla earum 
ceteris praestet ratione ritus, atque iisdem fruuntur iuribus et tenentur 
obligationibus, etiam quod attinet ad Evangelium praedicandum in universum 
mundum (cf. <i>Mc</i>. 16, 15), sub moderamine Romani Pontificis.</p>
	<p>4. Provideatur igitur ubique terrarum tuitioni atque incremento omnium 
Ecclesiarum particularium ac propterea constituantur paroeciae atque propria 
hierarchia, ubi id postulat bonum spirituale fidelium. Hierarchae vero variarum 
Ecclesiarum particularium in eodem territorio iurisdictionem obtinentes, curent, 
collatis consiliis in periodicis conventibus, unitatem actionis fovere, et, 
viribus unitis, communia adiuvare opera, ad bonum religionis expeditius 
promovendum et cleri disciplinam efficacius tuendam.<a title name="_ftnref3" href="#_ftn3">[3]</a> Clerici omnes et ascendentes ad ordines sacros bene instruantur de ritibus et 
praesertim de normis practicis in materiis interritualibus, imo et laici in 
institutione catechetica de ritibus eorumque normis doceantur. Omnes denique et 
singuli catholici, necnon baptizati cuiusvis Ecclesiae vel communitatis 
acatholicae ad plenitudinem communionis catholicae convenientes, proprium ubique 
terrarum retineant ritum eumque colant et pro viribus observent;<a title name="_ftnref4" href="#_ftn4">[4]</a>&nbsp;salvo iure recurrendi ad Sedem Apostolicam in casibus peculiaribus 
personarum, communitatum, vel regionum, quae, uti suprema relationum 
interecclesialium arbitra, providebit necessitatibus in spiritu oecumenico, 
ipsa vel per alias auctoritates, datis opportunis normis, decretis vel 
rescriptis.</p>
	<p>&nbsp;</p>
	<p align="center"><b>De spirituali Ecclesiarum Orientalium patrimonio servando</b></p>
	<p>5. Historia, traditiones et plurima ecclesiastica instituta praeclare testantur 
quantopere de universa Ecclesia Orientales Ecclesiae meritae sint.<a title name="_ftnref5" href="#_ftn5">[5]</a> 
Quapropter Sancta Synodus patrimonium hoc ecclesiasticum et spirituale non solum 
aestimatione debita et iusta laude prosequitur sed etiam tamquam patrimonium 
universae Christi Ecclesiae firmiter considerat. Quamobrem sollemniter declarat, 
Ecclesias Orientis sicut et Occidentis iure pollere et officio teneri se 
secundum proprias disciplinas peculiares regendi, utpote quae veneranda 
antiquitate commendentur, moribus suorum fidelium magis sint congruae atque ad 
bonum animarum consulendum aptiores videantur.</p>
	<p>6. Sciant ac pro certo habeant omnes Orientales, se suos legitimos ritus 
liturgicos suamque disciplinam semper servare posse et debere, ac nonnisi 
ratione proprii et organici progressus mutationes inducendas esse. Haec omnia, 
igitur, maxima fidelitate ab ipsis Orientalibus observanda sunt; qui quidem 
harum rerum cognitionem in dies maiorem usumque perfectiorem acquirere debent, 
et, si ab iis ob temporum vel personarum adiuncta indebite defecerint, ad avitas 
traditiones redire satagant. Illi vero qui ratione sive muneris, sive apostolici 
ministerii frequens cum Orientalibus Ecclesiis aut cum earum fidelibus habeant 
commercium, in cognitione et cultu rituum, disciplinae, doctrinae, historiae 
atque indolis Orientalium accurate, pro gravitate officii quod gerunt, 
instituantur.<a title name="_ftnref6" href="#_ftn6">[6]</a> Religionibus vero et 
associationibus latini ritus, quae in regionibus orientalibus vel inter fideles 
orientales operam praestant, enixe commendatur, ut, ad maiorem apostolatus 
efficaciam, domos aut etiam provincias orientalis ritus, quantum fieri potest, 
constituant.<a title name="_ftnref7" href="#_ftn7">[7]</a> </p>
	<p>&nbsp;</p>
	<p align="center"><b>De Patriarchis Orientalibus</b></p>
	<p>7. Ab antiquissimis temporibus in Ecclesia viget institutio patriarchalis, iam a 
primis Synodis Oecumenicis agnita.<a title name="_ftnref8" href="#_ftn8">[8]</a></p>
	<p>Nomine vero Patriarchae orientalis venit episcopus, cui competit iurisdictio in 
omnes episcopos, haud exceptis metropolitis, clerum et populum proprii 
territorii vel ritus, ad normam iuris et salvo primatu Romani Pontificis.<a title name="_ftnref9" href="#_ftn9">[9]</a></p>
	<p>Ubicumque Hierarcha alicuius ritus extra fines territorii patriarchalis 
constituitur, manet aggregatus hierarchiae patriarchatus eiusdem ritus ad normam 
iuris.</p>
	<p>8. Patriarchae Ecclesiarum Orientalium, licet alii aliis tempore posteriores, 
omnes tamen aequales sunt ratione dignitatis patriarchalis, salva inter eos 
praecedentia honoris legitime statuta.<a title name="_ftnref10" href="#_ftn10">[10]</a></p>
	<p>9. Secundum antiquissimam Ecclesiae traditionem, singulari honore prosequendi 
sunt Ecclesiarum Orientalium Patriarchae, quippe qui suo quisque patriarchatui 
tamquam pater et caput praesint. Ideo statuit haec Sancta Synodus, ut eorum iura 
atque privilegia instaurentur, iuxta antiquas traditiones uniuscuiusque 
Ecclesiae et Synodorum Oecumenicarum decreta.<a title name="_ftnref11" href="#_ftn11">[11]</a></p>
	<p>Haec autem iura et privilegia sunt illa, quae tempore unionis Orientis et 
Occidentis viguerunt, etsi ad hodiernas conditiones aliquantum aptanda sint. 
Patriarchae cum suis synodis superiorem constituunt instantiam pro quibusvis 
negotiis patriarchatus, non secluso iure constituendi novas eparchias atque 
nominandi episcopos sui ritus intra fines territorii patriarchalis, salvo 
inalienabili Romani Pontificis iure in singulis casibus interveniendi. </p>
	<p>10. Quae de Patriarchis sunt dicta, valent etiam, ad normam iuris, de 
Archiepiscopis maioribus, qui universae cuidam Ecclesiae particulari seu ritui 
praesunt.<a title name="_ftnref12" href="#_ftn12">[12]</a></p>
	<p>11. Cum institutum patriarchale in Ecclesiis Orientalibus sit forma regiminis 
traditionalis, Sancta et Oecumenica Synodus exoptat ut, ubi opus sit, novi 
erigantur patriarchatus, quorum constitutio Synodo Oecumenicae vel Romano 
Pontifici reservatur.<a title name="_ftnref13" href="#_ftn13">[13]</a></p>
	<p>&nbsp;</p>
	<p align="center"><b>De disciplina sacramentorum</b></p>
	<p>12. Veterem disciplinam de sacramentis apud Orientales Ecclesias vigentem, 
itemque praxim quae ad eorum celebrationem et ministrationem spectat, Sancta 
Oecumenica Synodus confirmat et laudat, et, si casus ferat, exoptat ut eadem 
instauretur.</p>
	<p>13. Disciplina de ministro S. Chrismatis inde ab antiquissimis temporibus apud 
Orientales vigens plene instauretur. Idcirco presbyteri hoc sacramentum conferre valent, adhibito Chrismate a 
patriarcha vel episcopo benedicto.<a title name="_ftnref14" href="#_ftn14">[14]</a></p>
	<p>14. Presbyteri omnes orientales hoc sacramentum, sive una cum Baptismo sive 
separatim, valide conferre possunt omnibus fidelibus cuiusvis ritus, latino haud 
excluso, servatis ad liceitatem praescriptis iuris tum communis tum 
particularis.<a title name="_ftnref15" href="#_ftn15">[15]</a> Presbyteri quoque 
latini ritus, secundum facultates quibus gaudent circa ministrationem huius 
sacramenti, valent illud etiam fidelibus Ecclesiarum Orientalium ministrare, 
sine praeiudicio ritui, servatis quoad liceitatem praescriptis iuris sive 
communis sive particularis.<a title name="_ftnref16" href="#_ftn16">[16]</a></p>
	<p>15. Fideles obligatione tenentur diebus dominicis et festis interesse divinae 
liturgiae aut, iuxta praescripta vel consuetudinem proprii ritus, celebrationi 
divinarum laudum.<a title name="_ftnref17" href="#_ftn17">[17]</a> Quo facilius 
fideles hanc obligationem adimplere valeant, statuitur tempus utile, pro hoc 
praecepto adimplendo, decurrere inde a vesperis vigiliae usque ad finem diei 
Dominicae vel festi.<a title name="_ftnref18" href="#_ftn18">[18]</a> Enixe 
commendatur fidelibus, ut his diebus, imo frequentius ac vel etiam quotidie, 
Sacram Eucharistiam suscipiant.<a title name="_ftnref19" href="#_ftn19">[19]</a></p>
	<p>16. Ob quotidianam permixtionem fidelium diversarum particularium Ecclesiarum in 
eadem regione vel territorio orientali, facultas presbyterorum cuiuscumque ritus 
excipiendi confessiones, a propriis hierarchis rite et sine ulla restrictione 
concessa, ad totum territorium extenditur concedentis necnon ad loca et fideles 
cuiuscumque ritus in eodem territorio, nisi hierarcha loci, quoad loca sui 
ritus, expresse renuerit.<a title name="_ftnref20" href="#_ftn20">[20]</a></p>
	<p>17. Ut antiqua sacramenti Ordinis disciplina in Ecclesiis Orientalibus iterum 
vigeat, exoptat haec Sancta Synodus, ut institutum diaconatus permanentis, ubi 
in desuetudinem venerit, instauretur.<a title name="_ftnref21" href="#_ftn21">[21]</a> 
Quoad subdiaconatum vero et Ordines inferiores eorumque iura et 
obligationes, provideat Auctoritas legislativa uniuscuiusque Ecclesiae 
particularis.<a title name="_ftnref22" href="#_ftn22">[22]</a></p>
	<p>18. Ad praecavenda matrimonia invalida, quando catholici orientales cum 
acatholicis orientalibus baptizatis matrimonium ineunt, et ad consulendum 
nuptiarum firmitati et sanctitati nec non domesticae paci, Sancta Synodus 
statuit formam canonicam celebrationis pro his matrimoniis obligare tantum ad 
liceitatem; ad validitatem sufficere praesentiam ministri sacri, servatis aliis 
de iure servandis.<a title name="_ftnref23" href="#_ftn23">[23]</a></p>
	<p>&nbsp;</p>
	<p align="center"><b>De cultu divino</b></p>
	<p>19. Dies festos pro omnibus Ecclesiis Orientalibus communes in posterum 
constituere, transferre aut supprimere unius est Synodi Oecumenicae vel Sedis 
Apostolicae. Dies vero festos pro singulis Ecclesiis particularibus constituere, 
transferre aut supprimere, praeter Apostolicam Sedem, competit Synodis 
patriarchalibus aut archiepiscopalibus, debita tamen ratione habita totius 
regionis ceterarumque Ecclesiarum particularium.<a title name="_ftnref24" href="#_ftn24">[24]</a></p>
	<p>20. Donec perveniatur ad optatam inter omnes christianos conventionem de unico 
die, quo festivitas Paschatis ab omnibus celebretur, interim ad unitatem inter 
christianos in eadem regione vel natione degentes fovendam, Patriarchis vel 
Supremis in loco Auctoritatibus ecclesiasticis committitur, ut, unanimi consensu 
et collatis consiliis cum iis quorum interest, de festo Paschatis eadem die 
Dominica celebrando conveniant.<a title name="_ftnref25" href="#_ftn25">[25]</a> 
</p>
	<p>21. Singuli fideles extra regionem vel territorium proprii ritus versantes, 
quoad legem de temporibus sacris, ad disciplinam in loco ubi degunt vigentem se 
plene conformare possunt. In familiis mixti ritus hanc legem servare licet iuxta 
unum eundemque ritum.<a title name="_ftnref26" href="#_ftn26">[26]</a></p>
	<p>22. Clerici et religiosi orientales celebrent iuxta propriae disciplinae 
praescripta et traditiones Laudes Divinas, quae inde ab antiqua aetate magno in 
honore fuerunt apud omnes Ecclesias Orientales.<a title name="_ftnref27" href="#_ftn27">[27]</a> 
Fideles quoque, exempla maiorum secuti, in Divinas Laudes pro viribus et devote 
incumbant.</p>
	<p>23. Ad Patriarcham cum Synodo vel ad Supremam cuiusque Ecclesiae Auctoritatem 
cum Consilio hierarcharum, ius pertinet moderandi usum linguarum in sacris 
actionibus liturgicis nec non, facta relatione ad Sedem Apostolicam, probandi 
versiones textuum in linguam vernaculam.<a title name="_ftnref28" href="#_ftn28">[28]</a></p>
	<p>&nbsp;</p>
	<p align="center"><b>De conversatione cum fratribus Ecclesiarum seiunctarum</b></p>
	<p>24. Ad Ecclesias Orientales, communionem cum Sede Apostolica Romana habentes, 
peculiare pertinet munus omnium christianorum unitatem, orientalium praesertim, 
fovendi, iuxta principia decreti huius S. Synodi &#xab;De Oecumenismo&#xbb;, precibus 
imprimis, vitae exemplis, religiosa erga antiquas traditiones orientales 
fidelitate, mutua et meliore cognitione, collaboratione ac fraterna rerum 
animorumque aestimatione.<a title name="_ftnref29" href="#_ftn29">[29]</a></p>
	<p>25. Ab Orientalibus seiunctis, in unitatem catholicam sub influxu gratiae Sancti 
Spiritus convenientibus, ne plus exigatur quam quod simplex fidei 
catholicae professio exigit. Et cum apud eos sacerdotium validum servatum sit, 
clericis orientalibus, in unitatem catholicam convenientibus, facultas est 
proprium Ordinem exercendi, iuxta normas a competenti Auctoritate statutas.<a title name="_ftnref30" href="#_ftn30">[30]</a></p>
	<p>26. Communicatio in sacris, quae unitatem Ecclesiae offendit aut formalem errori 
adhaesionem vel periculum aberrationis in fide, scandali et indifferentismi 
includit, lege divina prohibetur.<a title name="_ftnref31" href="#_ftn31">[31]</a> 
Praxis vero pastoralis demonstrat, ad fratres orientales quod spectat, varia 
considerari posse et debere singularum personarum adiuncta, in quibus nec unitas 
Ecclesiae laeditur, nec pericula vitanda adsunt, sed necessitas salutis et bonum 
spirituale animarum urgent. Ideo Ecclesia catholica, pro temporum, locorum et personarum adiunctis, mitiorem 
saepe adhibuit et adhibet rationem agendi, salutis media et testimonium 
caritatis inter christianos omnibus praebens, per participationem in sacramentis 
aliisque in functionibus et rebus sacris. His attentis, Sancta Synodus, &#xab;ne 
impedimento propter sententiae severitatem simus iis qui salvantur&#xbb;<a title name="_ftnref32" href="#_ftn32">[32]</a> 
et ad magis fovendam unionem cum Ecclesiis Orientalibus a nobis seiunctis, 
sequentem agendi rationem statuit.</p>
	<p>27. Positis memoratis principiis, Orientalibus, qui bona fide seiuncti 
inveniuntur ab Ecclesia catholica, si sponte petant et rite sint dispositi, 
sacramenta Poenitentiae, Eucharistiae et Unctionis Infirmorum conferri possunt; 
imo, etiam catholicis eadem sacramenta licet petere ab iis ministris 
acatholicis, in quorum Ecclesia habentur valida sacramenta, quotiescumque id 
necessitas aut vera spiritualis utilitas suadeat, et accessus ad sacerdotem 
catholicum physice vel moraliter impossibilis evadat.<a title name="_ftnref33" href="#_ftn33">[33]</a></p>
	<p>28. Item, positis iisdem principiis, communicatio in sacris functionibus, rebus 
et locis inter catholicos et fratres seiunctos orientales iusta de causa 
permittitur.<a title name="_ftnref34" href="#_ftn34">[34]</a> </p>
	<p>29. Haec mitior communicationis in sacris cum fratribus Ecclesiarum Orientalium 
seiunctarum ratio vigilantiae et moderamini hierarcharum locorum committitur, 
ut, collatis inter se consiliis, et, si casus ferat, auditis etiam hierarchis 
Ecclesiarum seiunctarum, opportunis efficacibusque praeceptis et normis 
christianorum moderentur conversationem.</p>
	<p>&nbsp;</p>
	<p align="center"><b>Conclusio</b></p>
	<p>30. Magnopere laetatur Sancta Synodus de fructuosa et actuosa collaboratione 
Orientalium et Occidentalium Ecclesiarum Catholicarum, simulque declarat: hae 
omnes iuris dispositiones pro praesentibus conditionibus statuuntur, usquedum 
Ecclesia catholica et Ecclesiae Orientales seiunctae ad plenitudinem communionis 
convenient.</p>
	<p>Interim tamen omnes christiani, Orientales nec non Occidentales, enixe rogantur, 
ut ferventes atque assiduas, imo quotidianas preces Deo fundant ut, Sanctissima 
Deipara auxiliante, omnes unum fiant. Orent quoque, ut tot christianis 
cuiuscumque Ecclesiae, qui, strenue profitentes Christi nomen, patiuntur et 
angustiantur, Spiritus Sancti Paracliti adfluat plenitudo confortationis et 
solatii.</p>
	<p>Omnes caritate fraternitatis invicem diligamus, honore invicem praevenientes.<a title name="_ftnref35" href="#_ftn35">[35]</a></p>
	<p><i>Haec omnia et singula quae in 
	hoc Decreto edicta sunt, placuerunt Sacrosancti Concilii Patribus. Et Nos, 
	Apostolica a Christo Nobis tradita potestate, illa, una cum Venerabilibus 
	Patribus, in Spiritu Sancto approbamus, decernimus ac statuimus et quae ita 
	synodaliter statuta sunt ad Dei gloriam promulgari iubemus.</p>
	</i>
	<font FACE="Times New Roman" SIZE="3">
	<p><i>Romae, apud S. Petrum die XXI mensis Novembris anno MCMLXIV</i>.</p>
	<p ALIGN="CENTER">Ego PAULUS Catholicae Ecclesiae Episcopus</p>
	<p><a name="Sequuntur_Patrum_subsignationes" href="#Patrum_subsignationes">
	Sequuntur <b>Patrum subsignationes</b></a>.</p>
	<b>
	<p ALIGN="CENTER">VACATIO LEGIS</p>
	</b>
	<p>Pro Decreto De Ecclesiis Orientalibus Catholicis Summus Pontifex statuit 
	vacationem legis duorum mensium, facta tamen facultate Patriarchis illam 
	iusta de causa reducendi vel prorogandi.</p>
	<p ALIGN="RIGHT">&#8224; PERICLES FELICI</p>
	<i>
	<p ALIGN="RIGHT">Archiepiscopus tit. SamosatensisSs.<br>
	Concilii Secretarius Generalis</p>
	</i>
	</font><hr>
	<p><b><a name="Patrum_subsignationes">
	Patrum subsignationes</a></b></p>
	<p>Ego PAULUS Catholicae Ecclesiae 
	Episcopus</p>
	<font FACE="Times New Roman" SIZE="3">
	<p>&#8224; Ego EUGENIUS Episcopus Ostiensis ac Portuensis et S. Rufinae Cardinalis 
	TISSERANT, Sacri Collegii Decanus.</p>
	<p>&#8224; Ego IOSEPHUS Episcopus Albanensis Cardinalis PIZZARDO.</p>
	<p>&#8224; Ego BENEDICTUS Episcopus Praenestinus Cardinalis ALOISI MASELLA.</p>
	<p>&#8224; Ego HAMLETUS IOANNES Episcopus tit. Tusculanus Cardinalis CICOGNANI.</p>
	<p>&#8224; Ego IOSEPHUS Episcopus tit. Sabinensis et Mandelensis Cardinalis 
	FERRETTO.</p>
	<p>&#8224; Ego EMMANUEL titulo Ss. Marcellini et Petri Presbyter Cardinalis 
	GON&#xc7;ALVES CEREJEIRA, Patriarcha Lisbonensis.</p>
	<p>&#8224; Ego IGNATIUS GABRIEL titulo Basilicae XII Apostolorum Presbyter 
	Cardinalis TAPPOUNI, Patriarcha Antiochenus Syrorum.</p>
	<p>Ego IACOBUS ALOISIUS titulo S. Laurentii in Damaso Prsbyter Cardinalis 
	COPELLO, S. R. E. Cancellarius.</p>
	<p>&#8224; Ego PETRUS titulo Ssmae Trinitatis in Monte Pincio Presbyter Cardinalis 
	GERLIER, Archiepiscopus Lugdunensis et Viennensis, Primas Galliae.</p>
	<p>Ego GREGORIUS PETRUS titulo Ss. Bartholomaei in insula Presbyter 
	Cardinalis AGAGIANIAN.</p>
	<p>&#8224; Ego NORMANNUS THOMAS titulo Ss. Quattuor Coronatorum Presbyter 
	Cardinalis GILROY, Archiepiscopus Sydneyensis.</p>
	<p>&#8224; Ego IOSEPHUS titulo S. Ioannis ante Portam Latinam Presbyter Cardinalis 
	FRINGS, Archiepiscopus Coloniensis.</p>
	<p>&#8224; Ego ERNESTUS titulo S. Sabinae Presbyter Cardinalis RUFFINI, 
	Archiepiscopus Panormitanus.</p>
	<p>&#8224; Ego ANTONIUS titulo S. Laurentii in Panisperna Presbyter Cardinalis 
	CAGGIANO, Archiepiscopus Bona&#xeb;rensis.</p>
	<p>Ego PETRUS titulo S. Laurentii in Lucina Presbyter Cardinalis CIRIACI.</p>
	<p>&#8224; Ego MAURITIUS titulo S. Mariae de Pace Presbyter Cardinalis FELTIN, 
	Archiepiscopus Parisiensis.</p>
	<p>&#8224; Ego IACOBUS titulo S. Mariae in Transpontina Presbyter Cardinalis 
	LERCARO, Archiepiscopus Bononiensis.</p>
	<p>&#8224; Ego STEPHANUS titulo S. Mariae trans Tiberim Presbyter Cardinalis 
	WYSZYNSKI, Archiepiscopus Gnesnensis et Varsaviensis, Primas Poloniae.</p>
	<p>&#8224; Ego FERDINANDUS titulo S. Augustini Presbyter Cardinalis QUIROGA Y 
	PALACIOS, Archiepiscopus Compostellanus.</p>
	<p>&#8224; Ego PAULUS AEMILIUS titulo S. Mariae Angelorum in Thermis Presbyter 
	Cardinalis LEGER, Archiepiscopus Marianopolitanus.</p>
	<p>&#8224; Ego ALOISIUS titulo S. Mariae Novae Presbyter Cardinalis CONCHA, 
	Archiepiscopus Bogotensis.</p>
	<p>Ego IOSEPHUS titulo S. Priscae Presbyter Cardinalis DA COSTA NUNES.</p>
	<p>Ego HILDEBRANDUS titulo S. Sebastiani ad Catacumbas Presbyter Cardinalis 
	ANTONIUTTI.</p>
	<p>Ego EPHRAEM titulo S. Crucis in Hierusalem Presbyter Cardinalis FORNI.</p>
	<p>&#8224; Ego IOANNES titulo S. Mariae de Aracoeli Presbyter Cardinalis LANDAZURI 
	RICKETTS, Archiepiscopus Limanus, Primas Peruviae.</p>
	<p>&#8224; Ego RADULFUS titulo S. Bernardi ad Thermas Presbyter Cardinalis SILVA 
	HENRIQUEZ, Archiepiscopus S. Iacobi in Chile.</p>
	<p>&#8224; Ego LEO IOSEPHUS titulo S. Petri ad Vincula Presbyter Cardinalis 
	SUENENS, Archiepiscopus Mechliniensis-Bruxellensis.</p>
	<p>Ego ALAPHRIDUS S. Mariae in Domnica Protodiaconus Cardinalis OTTAVIANI.</p>
	<p>Ego ALBERTUS S. Pudentianae Diaconus Cardinalis DI JORIO.</p>
	<p>Ego FRANCISCUS S. Mariae in Cosmedin Diaconus Cardinalis ROBERTI.</p>
	<p>Ego ARCADIUS SS. Blasii et Caroli ad Catinarios Diaconus Cardinalis 
	LARRAONA.</p>
	<p>Ego FRANCISCUS SS. Cosmae et Damiani Diaconus Cardinalis MORANO.</p>
	<p>Ego GUILLELMUS THEODORUS S. Theodori in Palatio Diaconus Cardinalis 
	HEARD.</p>
	<p>Ego AUGUSTINUS S. Sabae Diaconus Cardinalis BEA.</p>
	<p>Ego ANTONIUS S. Eugenii Diaconus Cardinalis BACCI.</p>
	<p>Ego FRATER MICHAEL S. Pauli Apostoli in Arenula Diaconus Cardinalis 
	BROWNE.</p>
	<p>Ego IOACHIM ANSELMUS S. Apollinaris Diaconus Cardinalis ALBAREDA.</p>
	<p>&#8224; Ego STEPHANUS I SIDAROUSS, Patriarcha Alexandrinus Coptorum.</p>
	<p>&#8224; Ego MAXIMUS IV SAIGH, Patriarcha Antiochenus Melchitarum.</p>
	<p>&#8224; Ego PAULUS PETRUS MEOUCHI, Patriarcha Antiochenus Maronitarum.</p>
	<p>&#8224; Ego ALBERTUS GORI, Patriarcha Hierosolymitanus Latinorum.</p>
	<p>&#8224; Ego PAULUS II CHEIKHO, Patriarcha Babylonensis Chaldaeorum.</p>
	<b>
	<p ALIGN="CENTER">EX ACTIS SS. OECUMENICI CONCILII VATICANI II</p>
	<p ALIGN="CENTER">NOTIFICATIONES</p>
	</b>
	<p>Factae ab Exc.mo Secretario Generali Ss. Concilii in Congregatione 
	Generali CXXIII diei XVI Nov. MCMLXIV</p>
	<p>Quaesitum est quaenam esse debeat qualificatio theologica doctrinae, quae 
	in Schemate de Ecclesia exponitur et suffragationi subicitur.</p>
	<p>Commissio Doctrinalis quaesito responsionem dedit, in expendendis Modis 
	spectantibus ad caput tertium Schematis de Ecclesia, hisce verbis:</p>
	<p>&quot;Ut de se patet, textus Concilii semper secundum regulas generales, ab 
	omnibus cognitas, interpretandus est&quot;.</p>
	<p>Qua occasione Commissio Doctrinalis remittit ad suam Declarationem 6 
	martii 1964, cuius textum hic transcribimus:</p>
	<p>&quot;Ratione habita moris conciliaris ac praesentis Concilii finis 
	pastoralis, haec S. Synodus ea tantum de rebus fidei vel morum ab Ecclesia 
	tenenda definit, quae ut talia aperte ipsa declaraverit.</p>
	<p>Cetera autem, quae S. Synodus proponit, utpote Supremi Ecclesiae 
	Magisterii doctrinam, omnes ac singuli christifideles excipere et amplecti 
	debent iuxta ipsius S. Synodi mentem, quae sive ex subiecta materia sive ex 
	dicendi ratione innotescit, secundum normas theologicae interpretationis&quot;.</p>
	<p>Superiore dein Auctoritate communicatur Patribus nota explicativa praevia 
	ad Modos circa caput tertium Schematis de Ecclesia, ad cuius notae mentem 
	atque sententiam explicari et intelligi debet doctrina in eodem capite 
	tertio exposita.</p>
	</font><font FACE="Times New Roman" SIZE="2">
	<p>&nbsp;</p>
	</font><font FACE="Times New Roman" SIZE="3"><b>
	<p ALIGN="CENTER">Nota explicativa praevia</p>
	</b>
	<p>&quot;Commissio statuit expensioni Modorum sequentes observationes generales 
	praemittere.</p>
	<dir>
		<p>1.</font> Collegium non intelligitur sensu 
		stricte iuridico, scilicet de coetu aequalium, qui potestatem suam 
		praesidi suo demandarent, sed de coetu stabili, cuius structura et 
		auctoritas ex Revelatione deduci debent. Quapropter in Responsione ad 
		Modum 12 explicite de Duodecim dicitur quod Dominus eos constituit &quot;ad 
		modum collegii seu coetus stabilis&quot;. Cf etiam Mod. 53, c. - Ob eandem 
		rationem, de Collegio Episcoporum passim etiam adhibentur vocabula Ordo 
		vel Corpus. Parallelismus inter Petrum ceterosque Apostolos ex una 
		parte, et Summum Pontificem et Episcopos ex altera parte, non implicat 
		transmissionem potestatis extraordinariae Apostolorum ad successores 
		eorum, neque, uti patet, aequalitatem inter Caput et membra Collegii, 
		sed solam proportionalitatem inter primam relationem (Petrus - Apostoli) 
		et alteram (Papa - Episcopi). Unde Commissio statuit scribere in n. 22: 
		non eadem sed pari ratione. Cf Modum 57.</p>
		<font FACE="Times New Roman" SIZE="3">
		<p>2.</font> Aliquis fit membrum Collegii vi 
		consecrationis episcopalis et communione hierarchica cum Collegii Capite 
		atque membris. Cf n. 22, &#xa7; 1 in fine. In consecratione datur ontologica 
		participatio sacrorum munerum, ut indubie constat ex Traditione, etiam 
		liturgica. Consulto adhibetur vocabulum munerum, non vero potestatum, 
		quia haec ultima vox de potestate ad actum expedita intelligi posset. Ut 
		vero talis expedita potestas habeatur, accedere debet canonica seu 
		iuridica determinatio per auctoritatem hierarchicam. Quae determinatio 
		potestatis consistere potest in concessione particularis officii vel in 
		assignatione subditorum, et datur iuxta normas a suprema auctoritate 
		adprobatas. Huiusmodi ulterior norma ex natura rei requiritur, quia 
		agitur de muneribus quae a pluribus subiectis, hierarchice ex voluntate 
		Christi cooperantibus, exerceri debent. Evidens est quod haec &quot;communio&quot; 
		in vita Ecclesiae secundum adiuncta temporum applicata est, priusquam in 
		iure velut codificata fuerit.</p>
		<font FACE="Times New Roman" SIZE="3">
		<p>Quapropter signanter dicitur, requiri hierarchicam communionem cum 
		Ecclesiae Capite atque membris. Communio est notio quae in antiqua 
		Ecclesia (sicut etiam hodie praesertim in Oriente) in magno honore 
		habetur. Non intelligitur autem de vago quodam affectu, sed de realitate 
		organica, quae iuridicam formam exigit et simul caritate animatur. Unde 
		Commissio, fere unanimi consensu, scribendum esse statuit: &quot;in 
		hierarchica communione&quot;. Cf Modum 40 et etiam illa quae dicuntur de 
		missione canonica, sub n. 24.</p>
		<p>Documenta recentiorum Summorum Pontificum circa iurisdictionem 
		Episcoporum interpretanda sunt de hac necessaria determinatione 
		potestatum.</p>
		<p>3.</font> Collegium, quod sine Capite non 
		datur, dicitur: &quot;subiectum quoque supremae ac plenae potestatis in 
		universam Ecclesiam existere&quot;. Quod necessario admittendum est, ne 
		plenitudo potestatis Romani Pontificis in discrimen poneretur. Collegium 
		enim necessario et semper Caput suum cointelligit, quod in Collegio 
		integrum servat suum munus Vicarii Christi et Pastoris Ecclesiae 
		universalis. Aliis verbis distinctio non est inter Romanum Pontificem et 
		Episcopos collective sumptos, sed inter Romanum Pontificem seorsim et 
		Romanum Pontificem simul cum Episcopis. Quia vero Summus Pontifex est 
		Caput Collegii, ipse solus quosdam actus facere potest, qui Episcopis 
		nullo modo competunt, v. gr. Collegium convocare et dirigere, normas 
		actionis approbare, etc. Cf Modum 81. Ad iudicium Summi Pontificis, cui 
		cura totius gregis Christi commissa est, spectat, secundum necessitates 
		Ecclesiae decursu temporum variantes, determinare modum quo haec cura 
		actuari conveniat, sive modo personali, sive modo collegiali. Romanus 
		Pontifex ad collegiale exercitium ordinandum, promovendum, approbandum, 
		intuitu boni Ecclesiae, secundum propriam discretionem procedit.</p>
		<font FACE="Times New Roman" SIZE="3">
		<p>4.</font> Summus Pontifex, utpote Pastor 
		Supremus Ecclesiae, suam potestatem omni tempore ad placitum exercere 
		potest, sicut ab ipso suo munere requiritur. Collegium vero, licet 
		semper exsistat, non propterea permanenter actione stricte collegiali 
		agit, sicut ex Traditione Ecclesiae constat. Aliis verbis non semper est 
		&quot;in actu pleno&quot;, immo nonnisi per intervalla actu stricte collegiali 
		agit et nonnisi consentiente Capite. Dicitur autem &quot;consentiente 
		Capite&quot;, ne cogitetur de dependentia velut ab aliquo extraneo; terminus 
		&quot;consentiens&quot; evocat e contra communionem inter Caput et membra, et 
		implicat necessitatem actus qui Capiti proprie competit. Res affirmatur 
		explicite in n. 22, &#xa7; 2 et explicatur ibid., in fine. Formula negativa 
		&quot;nonnisi&quot; omnes casus comprehendit: unde evidens est quod normae a 
		suprema Auctoritate approbatae semper observari debent. Cf Modum 84.</p>
		<font FACE="Times New Roman" SIZE="3">
		<p>In omnibus autem apparet quod agitur de coniunctione Episcoporum cum 
		Capite suo, numquam vero de actione Episcoporum independenter a Papa. In 
		quo casu, deficiente actione Capitis, Episcopi agere ut Collegium 
		nequeunt, sicut ex notione &quot;Collegii&quot; patet. Haec hierarchica communio 
		omnium Episcoporum cum Summo Pontifice in Traditione certe solemnis est.</p>
		<p>N.B. Sine communione hierarchica munus sacramentale-ontologicum, quod 
		distinguendum est ab aspectu canonico-iuridico, exerceri non potest. 
		Commissio autem censuit non intrandum esse in quaestiones de liceitate 
		et validitate, quae relinquuntur disceptationi theologorum, in specie 
		quod attinet ad potestatem quae de facto apud Orientales seiunctos 
		exercetur, et de cuius explicatione variae exstant sententiae&quot;.</p>
	</dir>
	<p ALIGN="RIGHT">&#8224; PERICLES FELICI</p>
	<i>
	<p ALIGN="RIGHT">Archiepiscopus tit. Samosatensis<br>
	Ss. Concilii Secretarius Generalis</p>
	</i></font>
	<p><br clear="all">&nbsp;</p>
	<hr align="left" width="33%" SIZE="1">
	<div id="ftn1"><a title name="_ftn1" href="#_ftnref1">[1]</a> Cf. LEO XIII, Litt. Ap. 
		<i>Orientalium dignitas</i>, 30 nov. 1894. in Leonis XIII Acta, vol. XIV, pp. 
		201-202.<BR><BR></div>
	<div id="ftn2"><a title name="_ftn2" href="#_ftnref2">[2]</a>&nbsp;Cf. S. LEO IX, Litt. 
		<i>In terra pax,</i> an. 1053: &#xab;Ut enim&#xbb;. INNOCENTIUS III, 
S<i>ynodus Lateranensis IV</i>, an. 1215, cap. IV: &#xab;Licet Graecos&#xbb;; Litt. <i>Inter 
quatuor</i>, 2 aug. 1206: &#xab;Postulasti postmodum&#xbb;. INNOCENTIUS IV, Ep. <i>Cum de cetero</i>, 
27 aug. 1247; Ep. <i>Sub catholicae</i>, 6 mart. 1254, prooem. NICOLAUS III, <i>Instructio 
Istud est memoriale</i>, 9 oct. 1278. LEO X, Litt. Ap. <i>Accepimus nuper</i>, 18 maii 1521. PAULUS III, 
		<i>Litt. Ap. Dudum</i>, 23 dec. 1534; PIUS 
IV, <i>Const. Romanus Pontifex</i>, 16 febr. 1564, &#xa7; 5. CLEMENS VIII, Const. <i>Magnus 
Dominus</i>, 23 dec. 1595, &#xa7; 10. PAULUS V, Const. <i>Solet circumspecta</i>, 10 dec. 1615, 
&#xa7; 3. BENEDICTUS XIV, Ep. Enc. <i>Demandatam</i>, 24 dec. 1743, &#xa7; 3; Ep. Encycl. Allatae sunt, 26 iun. 1755, &#xa7;&#xa7; 3, 6-19, 32. PIUS VI, Litt. Encycl. Catholicae communionis, 24 maii 1787. PIUS IX, Litt. In suprema, 6 ian. 
1848, &#xa7; 3; Litt. Ap. Ecclesiam Christi, 26 nov. 1853; Const.<i> Romani Pontificis</i>, 6 ian. 1862. LEO 
XIII, Litt. Ap. Praeclara, 20 iun. 1894, n. 7; Litt. Ap. <i>Orientalium dignitas</i>, 
30 nov. 1894, prooem.; etc.<BR><BR></div>
	<div id="ftn3"><a title name="_ftn3" href="#_ftnref3">[3]</a>&nbsp;Cf. PIUS XII, Motu proprio 
		<i>Cleri sanctitati</i>, 2 iun. 1957, can. 4.<BR>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
	</div>
	<div id="ftn4"><a title name="_ftn4" href="#_ftnref4">[4]</a>&nbsp;PIUS XII, Motu proprio 
		<i>Cleri sanctitati</i>, 2 iun. 1957, can. 8: &#xab;sine 
licentia Sedis Apostolicae&#xbb;, sequendo praxim saeculorum praecedentium; item 
quoad baptizatos acatholicos in can. 11 habetur: &#xab;ritum quem maluerint amplecti 
possunt&#xbb;; in textu proposito disponitur modo positivo observantia ritus pro 
omnibus et ubique terrarum.<BR><BR></div>
	<div id="ftn5"><a title name="_ftn5" href="#_ftnref5">[5]</a>&nbsp;Cf. LEO XIII, Litt. Ap. 
		<i>Orientalium dignitas</i>, 30 nov. 1894; Ep. Ap. <i>Praeclara gratulationi</i>s, 20 iun. 
1894, et documenta in nota 2 allata.<BR><BR></div>
	<div id="ftn6"><a title name="_ftn6" href="#_ftnref6">[6]</a>&nbsp;Cf. BENEDICTUS XV, Motu proprio 
		<i>Orientis catholici</i>, 15 oct. 1917; PIUS XI, 
Litt. Encycl. Rerum orientalium, 8 sept. 1928, etc.<BR><BR></div>
	<div id="ftn7"><a title name="_ftn7" href="#_ftnref7">[7]</a> Praxis Ecclesiae catholicae temporibus Pii XI, Pii XII, Ioannis XXIII motum hunc 
abunde demonstrat.<BR><BR></div>
	<div id="ftn8"><a title name="_ftn8" href="#_ftnref8">[8]</a>&nbsp;Cf. SYN. NIC. I, can. 6; CONSTANTINOP. I, can. 2 et 3; CHALCED., can. 28; 
can. 9; CONSTANTINOP. IV, can. 17; can. 21; LATERAN. IV, can. 5; can. 30; 
FLORENT., Decr. pro Graecis; etc.<BR><BR></div>
	<div id="ftn9"><a title name="_ftn9" href="#_ftnref9">[9]</a>&nbsp;Cf. SYN. NIC. I, can. 6; CONSTANTINOP. 
		I, can. 3; CONSTANTINOP. IV, can. 17; PIUS XII, Motu proprio Cleri 
		sanctitati, can. 216, &#xa7; 2, 11.<BR><BR></div>
	<div id="ftn10"><a title name="_ftn10" href="#_ftnref10">[10]</a> In SYN. OECUM.: NIC. I, can. 6; CONSTANTINOP. I, can. 3; CONSTANTINOP. IV, can. 21; LATERAN. IV, can. 
5; FLORENT., Decr. pro Graecis, 6 iul. 1439, &#xa7; 9. Cf. PIUS XII, Motu proprio <i>Cleri sanctitati</i>, 2 iun. 1957, can. 219, etc.<BR><BR>
	</div>
	<div id="ftn11"><a title name="_ftn11" href="#_ftnref11">[11]</a>&nbsp;Cf. supra, nota 8.<BR><BR>
	</div>
	<div id="ftn12"><a title name="_ftn12" href="#_ftnref12">[12]</a>&nbsp;Cf. SYN. EPHES., can. 8. CLEMENS VII, 
		<i>Decet Romanum Pontificem</i>, 23 febr. 
1956. PIUS VII, Litt. Ap. <i>In universalis Ecclesiae</i>, 22 febr. 1807; PIUS XII, 
Motu proprio <i>Cleri sanctitati</i>, 2 iun 1957, can. 324-339; SYN. CARTHAGIN., an. 
419, can. 17.<BR><BR></div>
	<div id="ftn13"><a title name="_ftn13" href="#_ftnref13">[13]</a>&nbsp;Cf. SYN. CARTHAGIN., an. 419, can. 17 et 57; CHALCED., an. 451, can. I 2; S. INNOCENTIUS I, Litt. 
		<i>Et onus et honor</i>, a. c. 415: &#xab;Nam quid sciscitaris&#xbb;; S. Nicolaus I, Litt. Ad consulta vestra, 13 nov. 866: &#xab;A quo autem&#xbb;; INNOCENTIUS III, Litt. 
		<i>Rex regum</i>, 25 febr. 1204; LEO XII, Const. Ap. <i>Petrus Apostolorum Princeps</i>, 15 
aug. 1824; LEO XIII, Litt. Ap. <i>Christi Domini</i>, an. 1895; PIUS XII, Motu proprio 
		<i>Cleri sanctitati</i>, 2 iun. 1957, 
can. 159.<BR><BR></div>
	<div id="ftn14"><a title name="_ftn14" href="#_ftnref14">[14]</a>&nbsp;Cf. INNOCENTIUS IV, Ep. 
		<i>Sub catholicae</i>, 6 mart. 1254, &#xa7; 3, n. 4; SYN. LUGD. II, an. 1274 (professio fidei Michaelis Palaeologi 
Gregorio X oblata); EUGENIUS IV, in Syn. Florentina, Const. <i>Exsultate Deo</i>,22 
nov. 1439, &#xa7; 11; CLEMENS VIII, <i>Instr. Sanctissimu</i>s, 31 aug. 1595; BENEDICTUS 
XIV, Const. Etsi pastoralis, 26 maii 1742, &#xa7; II, n. I, &#xa7; III, n. 1, etc.; SYN. LAODIC., an. 347-381, can. 48; SYN. 
		SISEN. ARMENORUM, an. 1342; SYN. LIBANEN. MARONITARUM, an. I 736, P. II, Cap. III, n. 2, et aliae Synodi particulares.<BR><BR>
	</div>
	<div id="ftn15"><a title name="_ftn15" href="#_ftnref15">[15]</a> Cf. S. C. S. OFFICII, Instr. (ad Ep. Scepusien.), an. 1783; S. C. DE PROP. FIDE (pro Coptis), 15 mart. 1790, n. XIII; Decr. 6 oct. 1863, C, a; S. C. PRO 
ECCL. ORIENT., 1 maii 1948; S. C. S. OFFICII, resp. 22 apr. 1896 Cum litt. 19 maii 
1896.<BR><BR></div>
	<div id="ftn16"><a title name="_ftn16" href="#_ftnref16">[16]</a> CIC, can. 782, &#xa7; 4; S. 
		C. PRO ECCL. ORIENT., <i>Decr. de Sacramento Confirmationis administrando 
		etiam fidelibus orientalibus a presbyteris latini ritus, qui hoc indulto 
		gaudent pro fidelibus sui ritus</i>, 1 maii 1948.<BR><BR></div>
	<div id="ftn17"><a title name="_ftn17" href="#_ftnref17">[17]</a>&nbsp;Cf. SYN. LAODICEN., an. 347-381, can. 29; S. NICEPHORUS CP., cap. 14; SYN. 
DUINEN. ARMENORUM, an. 719, can. 31; S. THEODORUS STUDITA, sermo 21; S. NICOLAUS 
I, Litt. <i>Ad consulta vestra</i>, 13 nov. 866: &#xab;In quorum Apostolorum&#xbb;; &#xab;Nosse 
cupitis&#xbb;; &#xab;Quod interrogatis&#xbb;; &#xab;Praeterea consulitis&#xbb;; &#xab;Si die Dominico&#xbb;; et 
Synodi particulares.<BR><BR></div>
	<div id="ftn18"><a title name="_ftn18" href="#_ftnref18">[18]</a> Novum quid, saltem ubi 
		viget obligatio audiendi S. Liturgiam; ceterum cohaeret diei liturgicae 
		apud Orientales.<BR><BR></div>
	<div id="ftn19"><a title name="_ftn19" href="#_ftnref19">[19]</a>&nbsp;Cf. CANONES APOSTOLORUM, 8 et 9; SYN. ANTIOCH., an. 341, can. 2; TIMOTHEUS ALEXANDRINUS, interrogat. 3; INNOCENTIUS III, Const. Quia divinae, 4 ian. 1215; et plurimae Synodi 
particulares Ecclesiarum Orientalium recentiores.<BR><BR></div>
	<div id="ftn20"><a title name="_ftn20" href="#_ftnref20">[20]</a>&nbsp;Salva territorialitate iurisdictionis, canon providere intendit, in bonum 
animarum, pluralitati iurisdictionis in eodem territorio.<BR><BR></div>
	<div id="ftn21"><a title name="_ftn21" href="#_ftnref21">[21]</a>&nbsp;Cf. SYN. NIC. I, can. 18; SYN. NEOCAESARIEN., an. 314-325, can. 12; SYN. 
SARDICEN., an. 343, can. 8; S. LEO M., Litt. <i>Omnium quidem</i>, 13 ian. 444; SYN. CHALCED., can. 6; SYN. CONSTANTINOP. IV, can. 23, 26; etc.<BR><BR>
	</div>
	<div id="ftn22"><a title name="_ftn22" href="#_ftnref22">[22]</a>&nbsp;Subdiaconatus consideratur apud Ecclesias Orientales plures Ordo minor, 
sed Motu proprio PII XII, Cleri sanctitati, ei praescribuntur obligationes 
Ordinum maiorum. Canon proponit ut redeatur ad disciplinam antiquam singularum 
Ecclesiarum quoad obligationes subdiaconorum, inderogationem iuris Communis 
&#xab;Cleri sanctitati&#xbb;.<BR><BR></div>
	<div id="ftn23"><a title name="_ftn23" href="#_ftnref23">[23]</a>&nbsp;Cf. PIUS XII, Motu proprio 
		<i>Crebrae allatae</i>, 22 febr. 1949, can. 32, &#xa7; 2, 
n. 5 (facultas patriarcharum dispensandi a forma); PIUS XII, Motu proprio <i>Cleri 
sanctitati</i>, 2 iun. 1957, can. 267 (facultas patriarcharum sanandi in radice); S. 
C. S. OFFICII et S. C. PRO ECCL. ORIENT., an. 1957 concedunt facultatem 
dispensandi a forma et sanandi ob defectum formae (ad quinquennium): &#xab;extra 
patriarchatus, Metropolitis, ceterisque Ordinariis locorum... qui nullum habent 
Superiorem infra Sanctam Sedem&#xbb;.<BR><BR></div>
	<div id="ftn24"><a title name="_ftn24" href="#_ftnref24">[24]</a>&nbsp;Cf. S. LEO M., Litt. 
		<i>Quod saepissime</i>, 15 apr. 454: &#xab;Petitionem autem&#xbb;; S. 
NICEPHORUS CP., cap. 13; Syn. Sergii Patriarchae, 18 sept. 1596, can. 17; PIUS VI, Litt. Ap. 
		<i>Assueto paterne</i>, 
8 apr. 1775; etc.<BR><BR></div>
	<div id="ftn25"><a title name="_ftn25" href="#_ftnref25">[25]</a>&nbsp;Cf. SYN. VAT. II, Const. De Sacra Liturgia, 4 dec. 1963.<BR><BR>
	</div>
	<div id="ftn26"><a title name="_ftn26" href="#_ftnref26">[26]</a> Cf. CLEMENS VIII, 
		<i>Instr. Sanctissimus</i>,31 aug. 1595, &#xa7; 6: &#xab;Si ipsi graeci&#xbb;; S. C. 
S. OFFICII, 7 iun. 1673, ad 1 et 3; 13 mart. 1727, ad 1; S. C. DE PROP. FIDE, Decr. 18 aug. 1913, art. 33; Decret. 
		14 aug. 1914, art. 27; Decr. 27 mart. 1916, art. 14; S. C. PRO ECCL. 
		ORIENT., Decr. 1 mart. 1929, art. 36; Decr. 4 maii 1930, art. 41.<BR><BR>
	</div>
	<div id="ftn27"><a title name="_ftn27" href="#_ftnref27">[27]</a>&nbsp;Cf. SYN. LAODICEN., 347-381, can. 18; Syn. 
		<i>Mar Issaci Chaldaeorum</i>, an. 
410, can. 15; S. NERSES GLAIEN. ARMENORUM, an. 1166; INNOCENTIUS IV, Ep. Sub 
catholicae, 6 mart. 1254, &#xa7; 8; BENEDICTUS XIV, Const. Etsi pastoralis, 26 maii 1742, &#xa7; 7, n. 5; Instr. Eo quamvis tempore, 4 maii 
1745, &#xa7;&#xa7; 42 ss.; et Synodi particulares recentiores. Armenorum (1911), Coptorum 
		(1898), Maronitarum (1736), Rumenorum (1872), Ruthenorum (1891), Syrorum 
		(1888).<BR><BR></div>
	<div id="ftn28"><a title name="_ftn28" href="#_ftnref28">[28]</a> Ex traditione orientali.<BR><BR>
	</div>
	<div id="ftn29"><a title name="_ftn29" href="#_ftnref29">[29]</a> Ex tenore Bullarum unionis singularum Ecclesiarum orientalium catholicarum.<BR><BR>
	</div>
	<div id="ftn30"><a title name="_ftn30" href="#_ftnref30">[30]</a>&nbsp;Obligatio synodalis quoad fratres seiunctos orientales et quoad omnes 
Ordines cuiuscumque gradus tum iuris divini tum ecclesiastici.<BR><BR></div>
	<div id="ftn31"><a title name="_ftn31" href="#_ftnref31">[31]</a> Haec doctrina valet etiam in Ecclesiis seiunctis.<BR><BR>
	</div>
	<div id="ftn32"><a title name="_ftn32" href="#_ftnref32">[32]</a>&nbsp;S. BASILIUS M., Epistula canonica ad Amphilochium, PG 32, 669 B.<BR><BR>
	</div>
	<div id="ftn33"><a title name="_ftn33" href="#_ftnref33">[33]</a>&nbsp;Fundamentum mitigationis consideratur: 1) validitas sacramentorum; 2) bona 
fides et dispositio; 3) necessitas salutis aeternae; 4) absentia sacerdotis 
proprii; 5) exclusio periculorum vitandorum et formalis adhaesionis errori.<BR><BR>
	</div>
	<div id="ftn34"><a title name="_ftn34" href="#_ftnref34">[34]</a>&nbsp;Agitur de s. d. &#xab;communicatione in sacris extrasacramentali&#xbb;. Concilium 
est quod mitigationem concedit, servatis servandis.<BR><BR></div>
	<div id="ftn35"><a title name="_ftn35" href="#_ftnref35">[35]</a> Cf. <i>Rom</i>. 12, 10.</div>&nbsp;</td>
												</tr> 

													</table>
										</td>
									</tr>
</TABLE>


</div>

</body>
</html>
