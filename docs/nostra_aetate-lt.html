<HTML xmlns:v="urn:schemas-microsoft-com:vml" xmlns:o="urn:schemas-microsoft-com:office:office">

<BODY background="http://www.vatican.va/img/sfondo.jpg" text="#000000" alink="#000000" vlink="#000000" link="#663300" topmargin=0 marginwidth=1 marginheight=1 leftmargin="0"><A NAME="top"></a><div id="corpo" class="rounded">

<TABLE border=0 width="100%" cellspacing=0 cellpadding=0 bgcolor="#FFFFFF">
<tr>
										<td align="center" valign="top" width="8%" bordercolor="#663300">
											<p align="left">
											<a href="http://www.vatican.va/index.htm">
											<img border="0" src="http://www.vatican.va/roman_curia/img/logo-vatican.png" width="64" height="78" alt="Index" title="Index"></a></td>
										<td align="center" valign="top" width="58%" bordercolor="#663300">
											 </td>
										<td align="center" width="18%" bordercolor="#663300">
<div class="share">
    <a href="https://www.facebook.com/sharer.php?u=" onclick="javascript:window.open(this.href+encodeURIComponent(document.location.href), 'Facebook', 'menubar=no,toolbar=no,resizable=yes,scrollbars=yes,height=600,width=600');return false;"><img src="http://www.vatican.va/holy_father/share/facebook.png" alt="Facebook" border="0"/></a>
    <a href="https://twitter.com/home?status=vatican.va:%0A" onclick="javascript:window.open(this.href+encodeURIComponent(document.location.href), 'Twitter', 'menubar=no,toolbar=no,resizable=yes,scrollbars=yes,height=600,width=600');return false;"><img src="http://www.vatican.va/holy_father/share/twitter.png" alt="Twitter" border="0"/></a>
    <a href="https://plus.google.com/share?url=" onclick="javascript:window.open(this.href+encodeURIComponent(document.location.href), 'Google+', 'menubar=no,toolbar=no,resizable=yes,scrollbars=yes,height=600,width=600');return false;"><img src="http://www.vatican.va/holy_father/share/gplus.png" alt="Google+" border="0"/></a>
    <a href="mailto:" onclick="javascript: this.href='mailto:?subject='+encodeURIComponent(document.title)+'&body=%0A'+encodeURIComponent(document.location.href);"><img src="http://www.vatican.va/holy_father/share/mail.png" alt="Mail" border="0"/></a>
</div>
</td>
										<td align="center" width="5%" bordercolor="#663300">
											<a href="javascript:history.go(-1)">
											<img border="0" src="http://www.vatican.va/roman_curia/img/back.png" width="32" height="32" alt="Back" title="Back"></a></td>
										<td align="center" width="5%" bordercolor="#663300">
											<a href="javascript:up()">
											<img border="0" src="http://www.vatican.va/roman_curia/img/top.png" width="32" height="32" alt="Top" title="Top"></a></td>
										<td align="center" width="5%" bordercolor="#663300">
											<a href="#" onclick="printDiv()">
											<img border="0" src="http://www.vatican.va/roman_curia/img/print.png" alt="Print" title="Print" width="26" height="26"></a></td>
									    </tr>
<tr>
										<td align="center" valign="top" width="100%" bgcolor="#FFFFFF" height="5" colspan="6">
											<hr>
											<table border="0" width="98%" cellspacing="0" cellpadding="5">																																				
										<tr>
										<td align="left" height="50" valign="top" width="99%">
										
										
										
										
<FONT FACE="Times New Roman" size=3>
<p align="center"><font color="#663300">PAULUS EPISCOPUS <br>
SERVUS SERVORUM DEI <br>
UNA CUM SACROSANCTI CONCILII PATRIBUS <br>
AD PERPETUAM REI MEMORIAM </font></p>
<p align="center"><font color="#663300">DECLARATIO DE ECCLESIAE HABITUDINE <br>
AD RELIGIONES NON-CHRISTIANAS <br>
</font></FONT><i><b>
<FONT size=4 color="#663300">
NOSTRA AETATE</FONT></b></i></p>
<p align="center">&nbsp;</p>
<p><b>1</b>. Nostra aetate, in qua genus humanum in 
dies arctius unitur et necessitudines inter varios populos augentur, Ecclesia 
attentius considerat quae sit sua habitudo ad religiones non-christianas. In suo 
munere unitatem et caritatem inter homines, immo et inter gentes, fovendi ea 
imprimis hic considerat quae hominibus sunt communia et ad mutuum consortium 
ducunt.</p>
<font FACE="Times New Roman">
<p>Una enim communitas sunt omnes gentes, unam habent originem, cum Deus omne 
genus hominum inhabitare fecerit super universam faciem terrae (1), unum etiam 
habent finem ultimum, Deum, cuius providentia ac bonitatis testimonium et 
consilia salutis ad omnes se extendunt (2), donec uniantur electi in Civitate 
Sancta, quam claritas Dei illuminabit, ubi gentes ambulabunt in lumine eius (3).</p>
<p></p>
<p>Homines a variis religionibus responsum exspectant de reconditis condicionis 
humanae aenigmatibus, quae sicut olim et hodie corda hominum intime commovent: 
quid sit homo, quis sensus et finis vitae nostrae, quid bonum et quid peccatum, 
quem ortum habeant dolores et quem finem, quae sit via ad veram felicitatem 
obtinendam, quid mors, iudicium et retributio post mortem, quid demum illud 
ultimum et ineffabile mysterium quod nostram existentiam amplectitur, ex quo 
ortum sumimus et quo tendimus.</p>
<b>
<p>2</b>. Iam ab antiquo usque ad tempus hodiernum apud diversas gentes 
invenitur quaedam perceptio illius arcanae virtutis, quae cursui rerum et 
eventibus vitae humanae praesens est, immo aliquando agnitio Summi Numinis vel 
etiam Patris. Quae perceptio atque agnitio vitam earum intimo sensu religioso 
penetrant. Religiones vero cum progressu culturae connexae subtilioribus 
notionibus et lingua magis exculta ad easdem quaestiones respondere satagunt. 
Ita in Hinduismo homines mysterium divinum scrutantur et exprimunt inexhausta 
fecunditate mythorum et acutis conatibus philosophiae, atque liberationem 
quaerunt ab angustiis nostrae condicionis vel per formas vitae asceticae vel per 
profundam meditationem vel per refugium ad Deum cum amore et confidentia. In 
Buddhismo secundum varias eius formas radicalis insufficientia mundi huius 
mutabilis agnoscitur et via docetur qua homines, animo devoto et confidente, 
sive statum perfectae liberationis acquirere, sive, vel propriis conatibus vel 
superiore auxilio innixi, ad summam illuminationem pertingere valeant. Sic 
ceterae quoque religiones, quae per totum mundum inveniuntur, inquietudini 
cordis hominum variis modis occurrere nituntur proponendo vias, doctrinas 
scilicet ac praecepta vitae, necnon ritus sacros.</p>
<p>Ecclesia catholica nihil eorum, quae in his religionibus vera et sancta sunt, 
reicit. Sincera cum observantia considerat illos modos agendi et vivendi, illa 
praecepta et doctrinas, quae, quamvis ab iis quae ipsa tenet et proponit in 
multis discrepent, haud raro referunt tamen radium illius Veritatis, quae 
illuminat omnes homines. Annuntiat vero et annuntiare tenetur indesinenter 
Christum, qui est &quot;via et veritas et vita&quot; (<i>Io</i> 14,6), in quo homines 
plenitudinem vitae religiosae inveniunt, in quo Deus omnia Sibi reconciliavit 
(4). </p>
<p></p>
<p>Filios suos igitur hortatur, ut cum prudentia et caritate per colloquia et 
collaborationem cum asseclis aliarum religionum, fidem et vitam christianam 
testantes, illa bona spiritualia et moralia necnon illos valores 
socio-culturales, quae apud eos inveniuntur, agnoscant, servent et promoveant.</p>
<b>
<p>3</b>. Ecclesia cum aestimatione quoque Muslimos respicit qui unicum Deum 
adorant, viventem et subsistentem, misericordem et omnipotentem, Creatorem caeli 
et terrae (5), homines allocutum, cuius occultis etiam decretis toto animo se 
submittere student, sicut Deo se submisit Abraham ad quem fides islamica 
libenter sese refert. Iesum, quem quidem ut Deum non agnoscunt, ut prophetam 
tamen venerantur, matremque eius virginalem honorant Mariam et aliquando eam 
devote etiam invocant. Diem insuper iudicii expectant cum Deus omnes homines 
resuscitatos remunerabit. Exinde vitam moralem aestimant et Deum maxime in 
oratione, eleemosynis et ieiunio colunt.</p>
<p>Quodsi in decursu saeculorum inter Christianos et Muslimos non paucae 
dissensiones et inimicitiae exortae sint, Sacrosancta Synodus omnes exhortatur, 
ut, praeterita obliviscentes, se ad comprehensionem mutuam sincere exerceant et 
pro omnibus hominibus iustitiam socialem, bona moralia necnon pacem et 
libertatem communiter tueantur et promoveant.</p>
<b>
<p>4</b>. Mysterium Ecclesiae perscrutans, Sacra haec Synodus meminit vinculi, 
quo populus Novi Testamenti cum stirpe Abrahae spiritualiter coniunctus est.</p>
<p>Ecclesia enim Christi agnoscit fidei et electionis suae initia iam apud 
Patriarchas, Moysen et Prophetas, iuxta salutare Dei mysterium, inveniri. 
Confitetur omnes Christifideles, Abrahae filios secundum fidem (6), in eiusdem 
Patriarchae vocatione includi et salutem Ecclesiae in populi electi exitu de 
terra servitutis mystice praesignari. Quare nequit Ecclesia oblivisci se per 
populum illum, quocum Deus ex ineffabili misericordia sua Antiquum Foedus inire 
dignatus est, Revelationem Veteris Testamenti accepisse et nutriri radice bonae 
olivae, in quam inserti sunt rami oleastri Genti (7). Credit enim Ecclesia 
Christum, Pacem nostram, per crucem Iudaeos et Gentes reconciliasse et utraque 
in Semetipso fecisse unum (8). </p>
<p>Semper quoque prae oculis habet Ecclesia verba Apostoli Pauli de cognatis 
eius, &quot;quorum adoptio est filiorum et gloria et testamentum et legislatio et 
obsequium et promissa, quorum patres et ex quibus est Christus secundum carnem&quot; 
(<i>Rom</i> 9,4-5), filius Mariae Virginis. Recordatur etiam ex populo iudaico 
natos esse Apostolos, Ecclesiae fundamenta et columnas, atque plurimos illos 
primos discipulos, qui Evangelium Christi mundo annuntiaverunt.</p>
<p>Teste Sacra Scriptura, Ierusalem tempus visitationis suae non cognovit (9), 
atque Iudaei magna parte Evangelium non acceperunt, immo non pauci diffusioni 
eius se opposuerunt (10). Nihilominus, secundum Apostolum, Iudaei Deo, cuius 
dona et vocatio sine paenitentia sunt, adhuc carissimi manent propter Patres 
(11). Una cum Prophetis eodemque Apostolo Ecclesia diem Deo soli notum expectat, 
quo populi omnes una voce Dominum invocabunt et &quot;servient ei umero uno&quot; (<i>Soph</i> 
3,9) (12). </p>
<p>Cum igitur adeo magnum sit patrimonium spirituale Christianis et Iudaeis 
commune, Sacra haec Synodus mutuam utriusque cognitionem et aestimationem, quae 
praesertim studiis biblicis et theologicis atque fraternis colloquiis obtinetur, 
fovere vult et commendare.</p>
<p>Etsi auctoritates Iudaeorum cum suis asseclis mortem Christi urserunt (13), 
tamen ea quae in passione Eius perpetrata sunt nec omnibus indistincte Iudaeis 
tunc viventibus, nec Iudaeis hodiernis imputari possunt. Licet autem Ecclesia 
sit novus populus Dei, Iudaei tamen neque ut a Deo reprobati neque ut maledicti 
exhibeantur, quasi hoc ex Sacris Litteris sequatur. Ideo curent omnes ne in 
catechesi et in verbi Dei praedicatione habenda quidquam doceant, quod cum 
veritate evangelica et spiritu Christi non congruat.</p>
<p>Praeterea, Ecclesia, quae omnes persecutiones in quosvis homines reprobat, 
memor communis cum Iudaeis patrimonii, nec rationibus politicis sed religiosa 
caritate evangelica impulsa, odia, persecutiones, antisemitismi manifestationes, 
quovis tempore et a quibusvis in Iudaeos habita, deplorat.</p>
<p>Ceterum Christus, uti semper tenuit et tenet Ecclesia, propter peccata omnium 
hominum voluntarie passionem suam et mortem immensa caritate obiit, ut omnes 
salutem consequantur. Ecclesiae praedicantis ergo est annuntiare crucem Christi 
tamquam signum universalis Dei amoris et fontem omnis gratiae.</p>
<b>
<p>5</b>. Nequimus vero Deum omnium Patrem invocare, si erga quosdam homines, ad 
imaginem Dei creatos, fraterne nos gerere renuimus. Habitudo hominis ad Deum 
Patrem et habitudo hominis ad homines fratres adeo connectuntur, ut Scriptura 
dicat: &quot;qui non diligit, non novit Deum&quot; (<i>1 Io</i> 4,8).</p>
<p>Fundamentum ergo tollitur omni theoriae vel praxi quae inter hominem et 
hominem, inter gentem et gentem, discrimen quoad humanam dignitatem et iura 
exinde dimanantia inducit.</p>
<p>Ecclesia igitur quamvis hominum discriminationem aut vexationem stirpis vel 
coloris, condicionis vel religionis causa factam tamquam a Christi mente 
alienam, reprobat. Proinde, Christifideles Sacra Synodus, vestigia Sanctorum 
Apostolorum Petri et Pauli premens, ardenter obsecrat ut &quot;conversationem... 
inter gentes habentes bonam&quot; (<i>1 Pt </i>2,12), si fieri potest, quod in eis 
est cum omnibus hominibus pacem habeant (14), ita ut vere sint filii Patris qui 
in caelis est (15). </p><i>
	<p>Haec omnia et singula quae in hac Declaratione edicta sunt, placuerunt 
	Sacrosancti Concilii Patribus. Et Nos, Apostolica a Christo Nobis tradita 
	potestate, illa, una cum Venerabilibus Patribus, in Spiritu Sancto 
	approbamus, decernimus ac statuimus et quae ita synodaliter statuta sunt ad 
	Dei gloriam promulgari iubemus.</p>
	</i>
	<p>Romae, apud S. Petrum die XXVIII mensis octobris anno MCMLXV.</p>
	<p ALIGN="CENTER">Ego <b>PAULUS</b> Catholicae Ecclesiae Episcopus</p>
	<p><a name="Sequuntur_Patrum_subsignationes" href="#Patrum_subsignationes">
	Sequuntur <b>Patrum subsignationes</b>.</a></p>
	<p>&nbsp;</p>
	<b>
	<p ALIGN="CENTER">VACATIO LEGIS</p>
	<p ALIGN="CENTER">PRO DECRETIS PROMULGATIS IN SESSIONE VII</p>
	</b>
	<p>&nbsp;</p>
	<p>Beatissimus Pater pro novis legibus, quae in modo promulgatis decretis 
	continentur, statuit vacationem usque ad diem vigesimam nonam mensis iunii 
	anni MCMLXVI, nempe usque ad festum Ss. Apostolorum Petri et Pauli proximi 
	anni.</p>
	<p>Interea Summus Pontifex normas edet ad praedictas leges exsequendas.</p>
	<p ALIGN="RIGHT">&#8224; PERICLES FELICI</p>
	<i>
	<p ALIGN="RIGHT">Archiepiscopus tit. Samosatensis<br>
	Ss. Concilii Secretarius Generalis</p>
	</i></font><hr>
	<p><b><a name="Patrum_subsignationes">Patrum 
	subsignationes</a></b></p>
	<p><font SIZE="3">Ego PAULUS Catholicae Ecclesiae 
	Episcopus</p>
	</font><font FACE="Times New Roman" SIZE="3">
	<p>&#8224; Ego EUGENIUS Episcopus Ostiensis ac Portuensis et S. Rufinae Cardinalis 
	TISSERANT, Sacri Collegii Decanus.</p>
	<p>&#8224; Ego IOSEPHUS Episcopus Albanensis Cardinalis PIZZARDO.</p>
	<p>&#8224; Ego BENEDICTUS Episcopus Praenestinus Cardinalis Aloisi MASELLA.</p>
	<p>&#8224; Ego FERDINANDUS Episcopus tit. Veliternus Cardinalis CENTO.</p>
	<p>&#8224; Ego HAMLETUS IOANNES Episcopus tit. Tusculanus Cardinalis CICOGNANI.</p>
	<p>&#8224; Ego IOSEPHUS Episcopus tit. Sabinensis et Mandelensis Cardinalis 
	FERRETTO.</p>
	<p>&#8224; Ego IGNATIUS GABRIEL Cardinalis TAPPOUNI, Patriarcha Antiochenus 
	Syrorum.</p>
	<p>&#8224; Ego MAXIMUS IV Cardinalis SAIGH, Patriarcha Antiochenus Melkitarum.</p>
	<p>&#8224; Ego PAULUS PETRUS Cardinalis MEOUCHI, Patriarcha Antiochenus 
	Maronitarum.</p>
	<p>&#8224; Ego STEPHANUS I Cardinalis SIDAROUSS, Patriarcha Alexandrinus Coptorum.</p>
	<p>&#8224; Ego EMMANUEL titulo Ss. Marcellini et Petri Presbyter Cardinalis 
	GON&#xc7;ALVES CEREJEIRA, Patriarcha Lisbonensis.</p>
	<p>&#8224; Ego ACHILLES titulo S. Sixti Presbyter Cardinalis LI&#xc9;NART, Episcopus 
	Insulensis.</p>
	<p>Ego IACOBUS ALOISIUS titulo S. Laurentii in Damaso Presbyter Cardinalis 
	COPELLO, S. R. E. Cancellarius.</p>
	<p>Ego GREGORIUS PETRUS titulo S. Bartholomaei in Insula Presbyter 
	Cardinalis AGAGIANIAN.</p>
	<p>&#8224; Ego NORMANNUS THOMAS titulo Ss. Quattuor Coronatorum Presbyter 
	Cardinalis GILROY, Archiepiscopus Sydneyensis.</p>
	<p>&#8224; Ego FRANCISCUS titulo Ss. Ioannis et Pauli Presbyter Cardinalis 
	SPELLMAN, Archiepiscopus Neo-Eboracensis.</p>
	<p>&#8224; Ego IACOBUS titulo Ss. Bonifacii et Alexii Presbyter Cardinalis DE 
	BARROS C&#xc2;MARA, Archiepiscopus S. Sebastiani Fluminis Ianuarii.</p>
	<p>&#8224; Ego IOSEPHUS titulo S. Ioannis ante Portam Latinam Presbyter Cardinalis 
	FRINGS, Archiepiscopus Coloniensis.</p>
	<p>&#8224; Ego ERNESTUS titulo S. Sabinae Presbyter Cardinalis RUFFINI, 
	Archiepiscopus Panormitanus.</p>
	<p>&#8224; Ego IULIUS titulo S. Mariae Scalaris Presbyter Cardinalis D&#xd6;PFNER, 
	Archiepiscopus Monacensis et Frisingensis.</p>
	<p>Ego PAULUS titulo S. Andreae Apostoli de Hortis Presbyter Cardinalis 
	MARELLA.</p>
	<p>Ego GUSTAVUS titulo S. Hieronymi Illyricorum Presbyter Cardinalis TESTA.</p>
	<p>Ego ALOISIUS titulo S. Andreae de Valle Presbyter Cardinalis TRAGLIA.</p>
	<p>&#8224; Ego PETRUS TATSUO titulo S. Antonii Patavini de Urbe Presbyter 
	Cardinalis DOI, Archiepiscopus Tokiensis.</p>
	<p>&#8224; Ego IOSEPHUS titulo S. Ioannis Baptistae Florentinorum Presbyter 
	Cardinalis LEFEBVRE, Archiepiscopus Bituricensis.</p>
	<p>&#8224; Ego BERNARDUS titulo S. Ioachimi Presbyter Cardinalis ALFRINK, 
	Archiepiscopus Ultraiectensis.</p>
	<p>&#8224; Ego RUFINUS I. titulo S. Mariae ad Montes Presbyter Cardinalis SANTOS, 
	Archiepiscopus Manilensis.</p>
	<p>&#8224; Ego LAUREANUS titulo S. Francisci Assisiensis ad Ripam Maiorem 
	Presbyter Cardinalis RUGAMBWA, Episcopus Bukoba&#xeb;nsis.</p>
	<p>&#8224; Ego IOSEPHUS tituli Ssmi Redemptoris et S. Alfonsi in Exquiliis 
	Presbyter Cardinalis RITTER, Archiepiscopus S. Ludovici.</p>
	<p>&#8224; Ego IOSEPHUS HUMBERTUS titulo Ss. Andreae et Gregorii ad Clivum Scauri 
	Presbyter Cardinalis QUINTERO, Archiepiscopus Caracensis.</p>
	<p>Ego IOSEPHUS titulo S. Priscae Presbyter Cardinalis DA COSTA NUNES.</p>
	<p>Ego HILDEBRANDUS titulo S. Sebastiani ad Catacumbas Presbyter Cardinalis 
	ANTONIUTTI.</p>
	<p>Ego EPHRAEM titulo S. Crucis in Hierusalem Presbyter Cardinalis FORNI.</p>
	<p>&#8224; Ego IOANNES titulo S. Mariae de Aracoeli Presbyter Cardinalis LANDAZURI 
	RICKETTS, Archiepiscopus Limanus, Primas Peruviae.</p>
	<p>&#8224; Ego RADULFUS titulo S. Bernardi ad Thermas Presbyter Cardinalis SILVA 
	HENRIQUEZ, Archiepiscopus S. Iacobi in Chile.</p>
	<p>&#8224; Ego LEO IOSEPHUS titulo S. Petri ad Vincula Presbyter Cardinalis 
	SUENENS, Archiepiscopus Mechliniensis-Bruxellensis.</p>
	<p>&#8224; Ego ANGELUS titulo Sacri Cordis Beatae Mariae Virginis ad forum 
	Euclidis Presbyter Cardinalis HERRERA, Episcopus Malacitanus.</p>
	<p>Ego ALAPHRIDUS S. Mariae in Domnica Protodiaconus Cardinalis OTTAVIANI.</p>
	<p>Ego FRANCISCUS S. Mariae in Cosmedin Diaconus Cardinalis ROBERTI.</p>
	<p>Ego ARCADIUS SS. Blasii et Caroli ad Catinarios Diaconus Cardinalis 
	LARRAONA.</p>
	<p>Ego FRANCISCUS SS. Cosmae et Damiani Diaconus Cardinalis MORANO</p>
	<p>Ego GUILLELMUS THEODORUS S. Theodori in Palatio Diaconus Cardinalis 
	HEARD.</p>
	<p>Ego AUGUSTINUS S. Sabae Diaconus Cardinalis BEA.</p>
	<p>Ego FRATER MICHAEL S. Pauli Apostoli in Arenula Diaconus Cardinalis 
	BROWNE.</p>
	<p>Ego IOACHIM ANSELMUS S. Apollinaris Diaconus Cardinalis ALBAREDA.</p>
	<p>Ego FRIDERICUS S. Ioannis Bosco in via Tusculana Diaconus Cardinalis 
	CALLORI DI VIGNALE.</p>
	<p>Ego IOSEPHUS S. Micha&#xeb;lis Archangeli Diaconus Cardinalis CARDIJN.</p>
	<p>Ego CAROLUS S. Mariae in Porticu Diaconus Cardinalis JOURNET.</p>
	<p>&#8224; Ego ALBERTUS GORI, Patriarcha Hierosolymitanus Latinorum.</p>
	<p>&#8224; Ego IGNATIUS PETRUS XVI BATANIAN, Patriarcha Ciliciae Armenorum.</p>
	<p>&#8224; Ego IOSEPHUS VIEIRA ALVERNAZ, Patriarcha Indiarum Orientalium.</p>
	<p>&#8224; Ego IOANNES CAROLUS MCQUAID, Archiepiscopus Dublinensis, Primas 
	Hiberniae.</p>
	<p>&#8224; Ego ANDREAS ROHRACHER, Archiepiscopus Salisburgensis, Primas Germaniae.</p>
	<p>&#8224; Ego DEMETRIUS MOSCATO, Archiepiscopus Primas Salernitanus et 
	Administrator Perpetuus Acernensis.</p>
	<p>&#8224; Ego HUGO CAMOZZO, Archiepiscopus Pisanus et Primas Sardiniae et 
	Corsicae.</p>
	<p>&#8224; Ego ALEXANDER TOKI , Archiepiscopus Antibarensis, Primas Serbiae</p>
	<hr>
	<p>(1) Cfr. <i>Act</i>. 17, 26. </p>
	<p>(2) Cfr. <i>Sap</i>. 8,1; <i>Act</i>. 14,17; <i>Rom</i>. 2,6-7; 1 <i>Tim</i>. 
	2, 4. </p>
	<p>(3) Cfr. <i>Apoc</i>. 21,23-24. </p>
	<p>(4) Cfr. 2 <i>Cor</i>. 5,18-19. </p>
	<p>(5) Cfr. S. Gregorios VII., <i>Epist. III</i>, 21 ad Anazir (Al-N&#xe3;&#351;ir), 
	regem Mauritaniae, ed. E. Caspar in MGH, <i>Ep. Sel. II</i> (1920) I, p. 
	288, 11-15; PL 148, 451 A. </p>
	<p>(6) Cfr. <i>Gal</i>. 3,7. </p>
	<p>(7) Cfr. <i>Rom</i>. 11,17-24. </p>
	<p>(8) Cfr. <i>Eph</i>. 2,14-16. </p>
	<p>(9) Cfr. <i>Lc</i>. 19,44. </p>
	<p>(10) Cfr. <i>Rom</i> 11,28. </p>
	<p>(11) Cfr. <i>Rom</i>. 11,28-29; Conc. Vat. II, Const. dogm. de Ecclesia,
	<i>
	<a href="http://www.vatican.va/archive/hist_councils/ii_vatican_council/documents/vat-ii_const_19641121_lumen-gentium_lt.html">
	Lumen Gentium</a></i>: A.A.S. 57 (1965) p. 20. </p>
	<p>(12) Cfr. <i>Is</i>. 66,23; <i>Ps</i>. 65,4; <i>Rom</i>. 11,11-32. </p>
	<p>(13) Cfr. <i>Io</i>. 19,6.</p>
	<p>(14) Cf. <i>Rom</i> 12,18.</p>
	<p>(15) Cf. <i>Mt</i> 5,45.</p>
	</font></td>
												</tr> 
													</table>
										</td>
									</tr>
</TABLE>


</div>

</body>
</html>
